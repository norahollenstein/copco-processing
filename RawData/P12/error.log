Message Truncated! !V TRIAL_VAR text Som I allerede ved, vil vi om lidt tænde for et bål, der vil brænde et skab af – det skab, vi har følt os begrænset af, indelukket i, og som de fleste af os er brudt ud af for at kunne blive lykkeligere.
Message Truncated! !V TRIAL_VAR text 'Men skabe er da ganske praktiske til opbevaring af mangt og meget, ikke sandt?' Jo, opbevaring af værdier, det er rigtigt – men når vi først begynder at sætte spørgsmålstegn ved disse værdier, så føles skabet mere og mere trangt, for det kan ikke rumme vores ideer og følelser mere.
Message Truncated! !V TRIAL_VAR text 'Jamen hvad er der i det skab?' Der er en opfattelse af at kvinder og mænd skal tænke, føle, klæde sig og handle forskelligt – fordi nogle er kvinder og andre er mænd. Kønsroller kalder vi det. Men det rækker faktisk meget længere end bare til roller, vi spiller – rollerne invaderer vores tanker og vores følelser, så vi næsten ikke kan tænke uden for rollen, så længe skabet omslutter os, og i hvert fald først og fremmest føler vi må tage hensyn til dem, der er i skabet...
Message Truncated! !V TRIAL_VAR text Når vi endelig bryder ud af skabet og for alvor viser og siger det, der ikke passer i det normative skab, kan vi godt opleve negative reaktioner – men så sandelig også positive – for vi er jo slet ikke alene!
Message Truncated! !V TRIAL_VAR text Der er nemlig andre som ligner os mere eller mindre, vi er en broget og mangfoldig flok i alle aldre, hudfarver, kulturelle baggrunde, med og uden handicap, med og uden tro, af forskellig politisk overbevisning, og – vigtigst for os her: af flere forskellige kønsidentiteter og seksuelle orienteringer.
Message Truncated! !V TRIAL_VAR text Fælles for os er, at vi er en regnbueminoritet i forhold til flertallets skab – men det betyder ikke at majoriteten har ret. Vi vil udefra informere om, at der er andre måder at se tingene på, tilbyde et alternativt syn på livet og verden, som kan hjælpe nogle – især børn og unge – ud af et skab, de mistrives i.
Message Truncated! !V TRIAL_VAR text Lys, der varer ved. Bål, der slår gnister. Glade stemmer, der blander sig med hinanden. Studenterhuer, der viser sig overalt i gadebilledet. Sommerferie, der står for døren. Fællessang, der luner. En kold øl.
Message Truncated! !V TRIAL_VAR text Uanset hvilken melodi, man synger på, hvilket næb man synger med, eller hvilken hue, man har på til anledningen, så er midsommer og sankthans bare indbegrebet af Danmark.
Message Truncated! !V TRIAL_VAR text Til sankthans er 'sommerens hjerter så varme, så glade'. Her 'går ungdom til dans'. Og det hele passer derfor også så fortrinligt til en fest som den, vi har her i aften tæt ved Domus Felix, et hus, hvis navn er latin og betyder noget med glædens hus, det glade hus, med plads til fornøjelse.
Message Truncated! !V TRIAL_VAR text Vi har heldigvis så meget at være glade for i Danmark, og også her ved det glade hus i selskab med masser af glade mennesker i Lejre.
Message Truncated! !V TRIAL_VAR text Kun finnerne er lykkeligere end danskerne, viser den årlige rapport med titlen 'World Happiness Report', ifølge TV2. Men vi er foran både Norge, Sverige og Canada og flere andre gode lande. Og allernederst er lande som Sydsudan, Yemen og Haiti med ufattelige mængder af dræbte i krig, borgerkrig og naturkatastrofer.
Message Truncated! !V TRIAL_VAR text Vi har en fredelig natur, en stærk kultur, et levende demokrati, i Lejre, på Sjælland, i Danmark. Og vi har lige fået lov til at sige vores mening ved to valg i træk. Vi kan mødes frit, tale frit, tænke frit, udvikle os, modtage undervisning, søge lykken for os selv og for vores børn.
Message Truncated! !V TRIAL_VAR text Det er lidt anderledes, end hvad den tyske biskop Thietmar af Merseburg skrev om lige i begyndelsen af 1000-tallet efter at have undersøgt forholdene på vore breddegrader. Biskoppens ord lød:
Message Truncated! !V TRIAL_VAR text 'Der er i de egne et sted, der hedder Lederun [Lejre], i det distrikt der hedder Selon [Sjælland]; der er kongedømmets hovedstad. Til dette sted kommer alle folk sammen hvert niende år i januar måned, efter den tid, hvor vi fejrer Herrens tilsynekomst (jul), og der ofrer de 99 mænd og lige så mange heste og hunde og haner i stedet for høge. Sikkert og vist mener de, som jeg tidligere har sagt, at disse vil bevare dem for underverdens magter, og at de vil sone de forbrydelser, de har begået mod dem.'
Message Truncated! !V TRIAL_VAR text Det er min gode, gamle kollega fra Københavns Universitet, Morten Warmind, der har oversat den tekst, jeg læste. Og oversættelsen indgår som et slående citat i et nyt forskningsværk, som en ny kollega fra ROMU lige har været med til at udgive. Citatet trækker på godt og ondt Lejres historie meget langt tilbage i tiden.
Message Truncated! !V TRIAL_VAR text Arkæolog Tom Christensen, der i årtier har arbejdet i området, har gennem sit arbejde kunnet finde forbindelser endnu længere tilbage og dokumenteret magt og organisation og imponerende bygnings-konstruktioner i det, vi i dag kender som Gl. Lejre, helt tilbage til sen jernalder og tidlig vikingetid. Det var og er et vigtigt sted, som vi i dag holder sankthansfest ved. Smukt. Rigt. Centralt. Betydningsfuldt. Med fædrene gravhøje, der går årtusinder tilbage.
Message Truncated! !V TRIAL_VAR text LEJRE betyder hytte eller telt. Det var et centrum i århundrederne før Gorm den Gamle og Harald Blåtand for flere af de historier om Danmark, som vi siden har bygget vores fællesskab op omkring.
Message Truncated! !V TRIAL_VAR text Men det er også meget godt, at vi er kommet videre i menneskesyn og normer. Godt nok synger vi, 'hver by har sin heks, og hvert sogn sine trolde', men vi nøjes i dag da heldigvis med at holde hekse og trolde og andet ondskab i skak med glædesblus, med lys, med hjertevarme, med godt humør, med fællesskab, med overskud.
Message Truncated! !V TRIAL_VAR text Det er på vore breddegrader for længst slut med den slags gamle ritualer, hvor mennesker måttes i bytte for andre menneskers liv og lykke.
Message Truncated! !V TRIAL_VAR text 'Vi vil fred her til lands, sankte Hans, sankte Hans!', synger vi. Og freden kan vindes der, hvor hjerterne aldrig bli’r tvivlende kolde.
Message Truncated! !V TRIAL_VAR text Når nogle måske i denne sommer har set et F16-fly med Dannebrogs farver på oppe på himlen, så er det derfor heller ikke et signal om krig, men en venlig påmindelse om, at vi i fred og fordragelighed i år kan fejre 800-året for, at Dannebrog blev vores kongeflag og siden nationalflag.
Message Truncated! !V TRIAL_VAR text Det var også i højsommeren 1969, altså for 50 år siden, at et menneske første gang satte sine ben på Månen. Og vi fik billeder retur deroppefra, som viste, hvor lille, hvor skrøbelig, hvor overskuelig og hvor smuk, den runde jord tager sig ud – sådan lidt på afstand.
Message Truncated! !V TRIAL_VAR text Og det var i sensommeren 1969, at det senere så populære og folkekære band Gasolin’ med Kim Larsen som forsanger blev til. Gasolin’ og Kim Larsen havde masser af succes dengang. Men de vidste også, at om natten, når lyset brænder ud, og alt bliver stille, så er du, så er jeg, ene og alene.
Message Truncated! !V TRIAL_VAR text Det er livets kontrast, som fejringen af sankthans med bål og sange og fællesskab også minder os om. Vi tænder lyset, når mørket er ved at falde på. I mørkets skær, ser vi lyset bedst. Det er i kontrast til stilheden, at vi værdsætter al den pludren, snakken og brummen, som er lyden af fællesskab og fest og glæde.
Message Truncated! !V TRIAL_VAR text Det er, når vi tænker på, hvor slemt det var engang, eller hvor ulykkeligt livet kan være i andre lande, at vi opdager, hvor lyst, hvor godt, hvor dejligt, vi i grunden selv har det. Det er, når vi ser på jorden ude fra universet, at vi opdager, hvor skrøbelig den er, og hvor meget, vi har brug for at passe på den og på hinanden. Det er efter en lang stribe af hverdage, at det er så helt vidunderligt at kunne holde fest, sankthansfest, midsommerfest, glædesfest, lysfest.
Message Truncated! !V TRIAL_VAR text Og lad så hjertevarmen og glædesblussene holde rigtig, rigtig længe i år. Rigtig god sankthans. Og rigtig god sommer.
Message Truncated! !V TRIAL_VAR text Kære Studenter\nRigtig hjertelig tillykke med jeres eksamen. I er ved vejs ende og kan puste ud. I har gået på Viborg Katedralskole i tre år. Det har været tre år med masser af hårdt arbejde, danske stile, matematikafleveringer, Studieretningsprojekt, fremlæggelser på klassen og nu til slut diverse eksaminer. Men det har selvfølgelig også været klassefester, Minervafester, galla, studierejser og diverse cafeer. 
Message Truncated! !V TRIAL_VAR text Men fælles for jer alle er, at I har brugt masser af kræfter på fagene og skolegangen – ellers havde I ikke siddet foran mig her i dag. Så nu er det tid til at feste og fejre sammen med kammerater og sammen med familien. I har fortjent det, og man hviler så godt ovenpå fuldendt gerning.
Message Truncated! !V TRIAL_VAR text Jeg vil også sige tillykke til jeres familie, der har støttet jer og stået bag jer i de tre år I har gået her. For alle os der har været med jer på rejsen hertil er det skønt at være her i dag. Vi glæder os alle sammen med jer og vi er stolte af jer.
Message Truncated! !V TRIAL_VAR text Nu er tiden på VK forbi. Et kapitel i jeres liv er slut. I er naturligvis glade for at det er ovre. Nu kan I med rigtig god samvittighed nyde, at I er færdige, nyde sommeren, den blå himmel, de mange flag, turene rundt til klassekammeraterne og ja en enkelt øl eller to måske – ja alle de forskellige festlige lejligheder. Det er i det hele taget en særdeles lykkelig tid.
Message Truncated! !V TRIAL_VAR text Lykke – Jeg vil starte med uddrag af et digt om lykken skrevet af Benny Andersen\nder er noget særligt ved lykken\nsom man ellers ikke møder\nmåske ligger fejlen der\nman kender for lidt til den\nburde sætte sig mere ind i den\n– jeg tror at det er en træningssag
Message Truncated! !V TRIAL_VAR text Lykken er noget særligt – noget positivt, men man kender for lidt til den siger Benny Andersen. Han tror det er en træningssag, at man bliver bedre til at være lykkelig, hvis man øver sig. Nu vil jeg dvæle ved hvad det vil sige at være lykkelig, altså at lære den at kende, så kan I kaste jer over træningen bag efter.
Message Truncated! !V TRIAL_VAR text Professor ved Aarhus Universitet Christian Bjørnskov har forsket i lykke og skrevet en bog om emnet. Jeg vil give jer en række citater af ham for på den måde at blive klogere på lykken. Bjørnskov skelner mellem to forskellige former for lykke: den lykkefølelse, der udspringer af lykkelige øjeblikke og så den mere langvarige lykke – det gode liv.
Message Truncated! !V TRIAL_VAR text De berusende, lykkelige øjeblikke – lykkeglimt – håber jeg, at I har haft og har mange af for tiden: når en mundtlig eksamen var godt overstået, det øjeblik hvor I endelig fik huen på hovedet af én som står jer nær, når familie og venner kommer for at fejre jer. Den slags lykkelige øjeblikke er vigtige for os. Den slags oplevelser skal helst komme ind i mellem og give os gode minder. Christian Bjørnskov er dog mere optaget af den langvarige lykke – det gode liv. Jeg vil fremhæve nogle af de elementer som ifølge Bjørnskov er med til at skabe det gode liv.
Message Truncated! !V TRIAL_VAR text Det første jeg vil nævne, er den personlige frihed, retten til selv at vælge livsforløb er vigtig for menneskers langvarige lykkefølelse. Der er heldigvis mange veje til det gode liv. Det er vigtigt, at man får lov til at vælge sine egne veje. Christian Bjørnskov siger: 'Fornemmelsen for personlig frihed i eget liv er central for folks opfattelse af deres eget liv, det giver dig mulighed for at vælge egen livsstil og –retning og mulighed for at lave ting om'.
Message Truncated! !V TRIAL_VAR text I forhold til det sidste 'mulighed for at lave ting om' og dermed påvirke jeres dagligdag og sætte jeres præg på tingene. Den mulighed har mange af jer benyttet jer af i den tid, I har gået her. Mange af jer har mest bidraget i faglige sammenhænge på klassen eller i sociale sammenhænge, hvor I var med til at sikre et godt sammenhold i klassen
Message Truncated! !V TRIAL_VAR text Andre var med i Senatet eller i forskellige former for udvalgsarbejde. Der er fx nogle af jer, som har været med i Grøn VK og på den måde taget en række initiativer på skolen. I har fx delt rundstykker ud til dem som kom på cykel og os der kom i bil måtte undvære rundstykkerne og nøjes med den dårlige smag i munden mens vi dukkede os bag bilruden. Nogle af jer har været med til at lave musicalen 'Enden før begyndelsen'. Heri diskuterede I, hvad det var, det begrænsede jeres frihed. 
Message Truncated! !V TRIAL_VAR text Jacob sagde 'Hvis frihed er vores mål, så er det eneste vi skal gøre at fjerne alle de ting, der forhindrer os i at gøre hvad vi vil'. Og så diskuterede I hvad det var - om det var skolen eller det var forpligtelsen til hele tiden at være online. I musicalen klippede I kablet til nettet og gjorde oprør mod skolens stramme rammer.
Message Truncated! !V TRIAL_VAR text Nogle af jer har siddet i morgensamlingsudvalget og har gang på gang brugt en aften eller en søndag eftermiddag på at forberede morgensamling for resten af skolen. Nogle af jer har arrangeret velgørenhedsløb for de danske hospitalsklovne, en gruppe har arrangeret galla her i skolegården og meget, meget andet. Et af de sidste aftryk, I har sat på skolen, var en flot 3.g-underholdning på jeres sidste skoledag. Det var en god og sjov afslutning på jeres tre år. I har på mange forskellige måder sat jeres præg på skolen. 
Message Truncated! !V TRIAL_VAR text Jeg vil sige jer rigtig mange tak for jeres bidrag. Det er dem, der gør Katedralskolen til et helt særligt sted at være.
Message Truncated! !V TRIAL_VAR text I forhold til at bruge den personlige frihed til at vælge livsstil og retning, er der rigtig mange valg at træffe: Hvor og hvordan skal I bo? Alene eller sammen med andre? Og hvis det er sammen med andre, er det så at blive hjemme ved forældrene lidt endnu eller flytte sammen med venner eller en eventuel partner? Og hvor skal det være? I Viborg eller en af de store studiebyer – eller i udlandet? 
Message Truncated! !V TRIAL_VAR text Hvad skal I bruge tiden på både på kort sigt og længere sigt? Skal man vælge et sabbatår og ud at tjene penge? Eller et sabbatår og ud at rejse? Eller gå i gang med uddannelsen med det samme? Ja det lyder jo overvældende med de alle de spørgsmål, men jeg vil bevæge mig ud på dybt vand og give mit bud på et svar lige om lidt, men inden da vil jeg komme ind på et par punkter mere vedrørende det gode liv – det lykkelige liv.
Message Truncated! !V TRIAL_VAR text Et andet vigtigt punkt i forhold til den langvarige lykke er sociale relationer og det at have tillid til hinanden. I mange tilfælde er vi afhængige af hinanden og afhængige af personer vi ikke kender. Christian Bjørnskov siger: 'Tillid og ærlighed belønnes med tillid og ærlighed. Jo længere tilliden strækker sig til andre mennesker desto mere beskyttet er vi mod mange af de bekymringer, som ellers kunne belaste os ...
Message Truncated! !V TRIAL_VAR text Den helt store konklusion er, at andre mennesker er den vigtigste kilde til vores lykke'. Altså vores familie, vores venner, den rigtige partner, et godt netværk og det at indgå i et fællesskab.
Message Truncated! !V TRIAL_VAR text De sidste tre år har en væsentlig del af jeres sociale liv foregået på Viborg Katedralskole både i og udenfor timerne, I har været en del af VK-fællesskabet. For mig personligt har det været en fornøjelse at følge jer på sidelinjen og opleve den gode stemning fx til lektiecafe på biblioteket eller ved et gruppearbejde på balustraden eller i skolegården til aftensmad på kollegiet eller til cafe i Kentauerhaven. Det er nogle af de gode minder om jeres årgang, som jeg vil tage med mig. 
Message Truncated! !V TRIAL_VAR text Hvis enkelte af jer skulle blive en smule vemodige ved tanken om at det er slut med VK-fællesskabet og at der er nogle af kammeraterne som I måske aldrig ser igen, så vil jeg med Dr. Seuss’ ord sige: 'Græd ikke fordi det er slut, smil fordi det er sket'. Jeg håber og tror, at I har skabt netværk her på skolen, nogen som bliver ved med at være en del af jeres bekendtskabskreds og nogen I altid vil kunne trække på, så I kan tage en del af VK-ånden og VK-fællesskabet med jer.
Message Truncated! !V TRIAL_VAR text Det sidste punkt jeg vil nævne i forhold til den langvarige lykke, er uddannelse, arbejde og karriere. Nu står I ganske vist overfor en velfortjent sommerferie, så lige nu er det sikkert vanskeligt at se arbejde og uddannelse som en vej til det gode liv. I den netop overståede læseferie har det været skolen, som har forhindret jer i det gode liv, men vi glæder os jo netop til ferierne fordi de er afbræk fra hverdagen – vi føler, at vi har gjort os fortjent til dem. Arbejde og studier giver identitet og en følelse af at man bidrager til fællesskabet og til samfundet.
Message Truncated! !V TRIAL_VAR text Det giver en følelse af at man hører til og at man har betydning. Tænk bare på en undervisningssituation. Den gode time opstår netop når alle er med og deltager. Eller gruppearbejdet, der ikke fungerer, hvis nogen af gruppemedlemmerne bliver hjemme – særligt ikke hvis det er ham eller hende der har notaterne.
Message Truncated! !V TRIAL_VAR text Nu får I dagens sidste citat af Christian Bjørnskov. Han siger det på følgende måde: 'Hvis du vil være lykkelig, skal du arbejde med det, du er bedst til – og har mest lyst til ... Valg af uddannelse og karriere er vigtige beslutninger, som kræver omtanke og fordybelse ... Det kræver, at du mærker efter, hvad der vil gøre dig lykkelig ... Hvis du har brug for tid til at finde dig selv og til at tænke over, hvad du gerne vil, er den tid rigtig godt givet ud'.
Message Truncated! !V TRIAL_VAR text Mange slår i disse år på tromme for, at alle unge skal vælge uddannelse hurtigst muligt og gennemføre på kortest mulig tid. For nogle af jer er det et godt råd, fordi nogle af jer ved allerede, hvad I vil læse og har planlagt at starte efter sommerferien – og det er fint. Men der er også mange af jer som ikke har besluttet jer endnu eller som af andre grunde har behov for sabbatår. 
Message Truncated! !V TRIAL_VAR text Det er der ikke noget galt med. Man kan foretage sig mange fornuftige ting i et eller flere sabbatår: man kan lære meget af at rejse eller være på højskole og meget andet, men også more sig og mærke livet væk fra lektier, afleveringer og eksaminer. For de af jer, der har brug for tid til at finde jer selv og til at tænke over, hvad I gerne vil, er den tid rigtig godt givet ud, bare I sørger for at få jer en uddannelse, når I er rede til det.
Message Truncated! !V TRIAL_VAR text Nogle gange kan den personlige frihed og det faktum, at man selv skal vælge sin egen vej, også føles som en belastning. Man kan føle, at man så også står alene med ansvaret. Det vil jeg gerne forsøge at bløde lidt op på. Jeg lovede tidligere i min tale, at jeg ville give mit bud på hvad I fremadrettet skal bruge tiden på – det punkt er jeg kommet til nu. Ikke overraskende er mit svar, at det findes der ikke kun ét svar på. Der ikke kun én lykkelig vej til dét gode liv.
Message Truncated! !V TRIAL_VAR text For de fleste af os findes der mange veje og mange forskellige mulige versioner af det gode liv. Et kinesiske ordsprog siger: 'Lykke er ikke en destination, men en måde at rejse på' og vær opmærksom på 'at lykken aldrig bliver mindre af at blive delt'.
Message Truncated! !V TRIAL_VAR text For det drejer sig for hver enkelt af jer om at vælge én af flere mulige veje. Hav tillid til jer selv og til hinanden og brug jeres netværk. Påvirk vejen mens I rejser, så bliver det til jeres gode liv. Jeg vil ønske jer rigtig god rejse.
Message Truncated! !V TRIAL_VAR text Godaften, og tak fordi jeg må komme og holde årets båltale. Jeg har glædet mig til skulle stå her i aften og holde båltalen og dermed fejre midsommer eller Sankt Hans aften, som det jo også hedder, sammen med alle jer. Midsommer er en helt speciel tid for mig, den er faktisk lige så vigtigt for mig som julen. For hvor vi ved jul mødes i mørket om de små lys. Så mødes vi i aften i det lille mørke for sammen at fejre det helt store lys. Velvidende, at nu drejer årstidshjulet en tak. Nu står vi midt i sommeren, og vi går dermed ... ja, jeg er ked af at sige det ... men vi går faktisk mod mere mørke tider.
Message Truncated! !V TRIAL_VAR text Men lad os nu glemme det for en stund og i stedet glæde os over lyset. Og lad os glæde os så meget, at vi også her i aften tænder lys. Og hygger og er sammen. For når vi så vælger at gå ud af vore huse. Ud af vores carporte og stige ned fra vore cykler og ud af vore biler. For at stå her sammen. Er det vel egentlig også, fordi vi ønsker at dele denne begejstring for lyset med hinanden. For hver eneste af jer. Er der noget, der gør, at I ikke synes, det er nok bare at tænde et fyrfadslys og passe parcellen.
Message Truncated! !V TRIAL_VAR text Nej, både I børn og I voksne har søgt mod det her fælleskab. Og hvorfor gør vi egentlig det som moderne mennesker midt i en online tid? Jamen så er det vel fordi – og pardon my french – at det sgu ikke bare er noget middelalderligt pjat med hekse og helgener. Eller vikingetidens Frejakult. Så er det, fordi det giver mening. Så vil jeg gætte på, at I er kommet, fordi midsommerfælleskabet og det store bål på en eller anden måde siger noget for jer, ligesom det siger mig noget.
Message Truncated! !V TRIAL_VAR text At stå her i midsommernatten. Og være fælles. Om lyset. Om varmen. Om sundet og Kronborg. Om fællesskabet. Selv med svenskerne derovre på den anden side. Fælles om ilden. Om jorden og havet, der omgiver vores lille ø Sjælland. Om dyrene og hinanden. Fælles om fred og de elementer og mineraler, der forbinder os. Om kvantepartiklerne, som er inden i os og millioner af kilometer væk, og dog er forbundne. Om demokratiet, som vi netop igen for få uger siden har fejret, uanset om vi er tilfredse med udfaldet eller ej. Fælles om vor historie. Som vore forfædre har bygget til os. I form af murstene som slottet bagved mig. Hvor en konge ved navn Christian holdt sin kroningsfest. 
Message Truncated! !V TRIAL_VAR text Og en flok engelske skuespillere optrådte og fortalte om derhjemme, som blandet med Saxos fortællinger om en dansk prins, et engelsk hævndrama om en spansk tragedie, og en vis forfatters søns og faders død blev til en af de største fortællinger om os nogensinde, ikke bare som danskere, men som mennesker, om hvad det er at være menneske, på trods af at forfatteren efter sigende aldrig selv befandt sig på denne kyst. Fælles er vi også om de fortællinger, der har skabt denne aften. Om Lysfester, der skulle holde ondskaben ude. Om trolde og hekse, dæmoner.
Message Truncated! !V TRIAL_VAR text Solhversfesten, der overtog Valborgsnatten. Hvor mænd og kvinder drak snaps til de segnede. Og de unger piger skulle vogte sig for Sankthansormen. For den kunne man nemlig blive gravid af. Fælles er vi også om den rensende ild, det rensende bål, som ifølge gammel skik optager alle vore indre hekse, dæmoner og trolde. Og som ved at dvæle blikket mildt og uden at fokusere, stimulerer melatoninen inde i vore hjerner. Gør os rolige, afslappede, fredfyldte.
Message Truncated! !V TRIAL_VAR text Fælles er vi i fortællingen. Om en mand 3426 km herfra, som ifølge en læge ved navn Lukas, fødtes på denne dag. 6 måneder før sin fætter, hvis ankomst han skulle forkynde. Manden ved navn Johannes råbte i ørkenen om det, der vil ske, de muligheder, der vil komme. Efter ham opkaldtes denne dag nogle århundreder senere: Johannes dag, Johannes den hellige, sanctus Johannes, eller på DANSK: Sankt Hans. Fælles er vi om denne historie. Om vi tror på den eller ej. Myterne flyder sammen med religioner og folkefortællinger. Og selvom få tror på dem i bogstavelig forstand, hvad enten det gælder hyldemor eller jomfrufødsler, hekse eller huldrer. Så tror vi på det, der ligger bag ordene.
Message Truncated! !V TRIAL_VAR text Et ordsprog siger, at vi ikke fortæller børn historier om drager for, at de skal tro på dem, men for at de skal lære at slå dem ihjel. Eller tæmme dem. Det samme gælder ord. Og fortællinger. Da Johannes' fætter endelig trådte frem der ved floden og lod sig døbe svævede en due over ham, fint symboliserende ånde. Og det er måske netop ånd, der skaber fællesskabet. Forbindelsen mellem os. Den, der ligger bag ordene, traditionerne, festerne, højtiderne. Traditioner uden ånd er glædesløse. Derfor er denne tradition særlig smuk. For den forbinder det hele. Lyset. Fortællingerne. Myterne. Glæden. Og freden. Om det at året går sin gang. Og at vi har nogen indbyggede, traditionsbundne milepæle, der markerer dette.
Message Truncated! !V TRIAL_VAR text For det sjove er vel egentlig også, at i aften tænker vi ikke på alt det, der skete de foregående 12 måneder siden sidste sommer. Nej, vi træder nærmest ind i en magisk stund. Hvor i går og i forgårs er forsvundet. Og at vi tænker på sidste års bålaften. Vi ophæver den kontinuerlige, lineære måde at se verden på. Hvor vi midt i alle vores praktiske gøremål – måler tiden et stykke efter et andet. Alt dette bliver for en stund ophævet.
Message Truncated! !V TRIAL_VAR text Og vi træder ind i årshjulets cirkulære rytme. For vi giver pokker i januars måneds lommesmerter og februars tristesse. Marts måneds tunge regn. Og april måneds forårsbebudning. Netop i aften er vi bare. Og vi lader tankerne gå mod alle de andre midsommeraftner. Fuldt af skønheden og nybrud. Fuld af forventninger, og vi kan på en aften som i aften næsten høre mosekonen brygge. Og føle, hvordan hyldeblomsten beruser os.
Message Truncated! !V TRIAL_VAR text Og hvad er det så for noget, vi tænker på? I har sikkert hver især jeres egne traditioner, som I har været en del af, inden i kommet her. I mit barndomshjem var det sådan, at lige så meget som julen var en familiær begivenhed, så var midsommer der, hvor de mødtes med den udvidede familie. Altså alle de venner, vi børn, vi så komme tit og tæt i barndomshjemmet.
Message Truncated! !V TRIAL_VAR text Så var man nemlig sammen med den selvvalgte familie. Og der fejrede de voksne hele aftenen det fælleskab, de havde etableret med hinanden mens vi unger legede. Og glædede os helt sindssygt til, at vi skulle være længe oppe. Og vi skulle se bål ... for efter mad og leg, så var det dét, vi skulle, vi skulle se bål. Og vi var sammen om det. Og da jeg blev ældre, søgte jeg selv mod mine egne selvetablerede fællesskaber. Ligesom I har gjort. Og ve den, som sad alene på sankthansaften.
Message Truncated! !V TRIAL_VAR text Som halvkikset teenager bestod en af årets udfordringer altid i at sørge for, at man var med i en flok på nytårsaften og så på midsommeraften. Og netop de aftener er nogen af de aftener og nætter, der for den, der ikke har et fælleskab, kan virke som uendelige. At sidde der alene og tælle sekunderne. Velvidende, at man ikke har en at holde i hånden, når bålet tændes. Ikke en af se smile. Og glæde sig med. Og det er en aften, hvor vi i vore voksne fælleskaber ofte prøver at huske at tage dem, der står udenfor et fælleskab med.
Message Truncated! !V TRIAL_VAR text Vi inviterer lige naboen med ind – om ikke andet – så for en kort stund. For vi kan vel ikke glædes. Hvis vi ikke har nogen at glæde os sammen med. Vi kan ikke nyde flammerne fra bålet. Og de lyse nætter, hvis vi ikke kan føre en samtale. Nyde stilheden sammen med et andet menneske, der står os nært. For netop dermed bliver vi frie. Vi bliver frie for ensomhedens trange kår. Og oplever den frihed, det at give og modtage sommerens varme kærlige kys på kinden, er.
Message Truncated! !V TRIAL_VAR text Så vi skal tænde bålet. For I er kommet med jeres fælleskaber for sammen at nyde de store flammer. Og det skal I også komme til. Og det bål, vi tænder, er et samlingspunkt for fælleskabet. Det helt nære og det selvvalgte. For i aften fejrer vi de lyse nætter. Vi fejrer, at vi som de frie mennesker, vi er, er frisat gennem de venner og den familie, de fælleskaber, som er den ild, og den motor, der driver os. Så når vi om lidt tænder bålet. Så er spørgsmålet vel, om det, vi gør, ikke også er vi sætter blus på vores fælleskaber.
Message Truncated! !V TRIAL_VAR text Tak fordi jeg måtte komme. Og tak fordi I ville komme!\nAlle jer, der er til stede her i dag, har brugt tid og kræfter på at udvikle nye, bæredygtige løsninger. I har brugt jeres viden, fantasi og gode ideer til at tænke nyt og på tværs. Alt sammen med det formål at skabe en grønnere og mere bæredygtig verden. Det værdsætter jeg rigtig meget.
Message Truncated! !V TRIAL_VAR text Vi har brug for jeres indsats. FN har defineret 17 verdensmål, der skal sætte kurs mod en mere bæredygtig udvikling – både for mennesker, og for den planet, vi bor på. En af de udfordringer, der optager mig og hele regeringen rigtig meget, det er klimaforandringerne. Og hvis vi et øjeblik forestiller os, at vi om 80 år mødes igen her på RUC – eller, at vores børnebørn og oldebørn mødes – så synes jeg, vi skylder dem at komme op med løsninger, som gør, at vi ikke behøver svømme rundt her på campus. Så vi ikke behøver ankomme her til COconference i gummibåd. Ligesom vi skylder vores børn og børnebørn, at de stadig kan gå en tur i en frodig skov. Glæde sig over lærken, der synger og drikkevand direkte fra hanen.
Message Truncated! !V TRIAL_VAR text Det er folk som jer, der har været med til at bestemme, at det seneste folketingsvalg blev så grønt. Og jeg er glad, stolt og en lille smule ydmyg over at være en del af en regering, der tager det ansvar på os. Vi har sat os et mål om at nedbringe Danmarks udledning af CO2 med 70 procent i 2030. Det er en ambition, selv Uffe Elbæk ville kalde 'crazy'. Og sandheden er, at vi endnu ikke ved, hvordan vi når derhen.
Message Truncated! !V TRIAL_VAR text En ting er sikker; vi har brug for forskningen, hvis vi skal finde de bæredygtige løsninger. Derfor blev jeg for to uger siden enig med alle Folketingets partier om at sætte 1,5 mia. kr. af til forskning i grønne løsninger. Med aftalen sætter vi nogle overskrifter på de områder, hvor vi mener, at ny grøn forskning kan gøre gavn. Det gælder inden for landbrug, tung transport og byggeri. Og det gælder inden for arkitektur, design, natur og biodiversitet.
Message Truncated! !V TRIAL_VAR text Og fordi vi endnu ikke ved, hvordan vi når målet, så har vi brug for forskning, som er helt fri – og drevet af forskernes egne ideer. Men vi har også brug for forskning, der udvikles i tæt samarbejde med virksomhederne og kan give svar på nogle af de konkrete udfordringer, vi står med her og nu. Med aftalen om forskningsreserven sætter vi en ny grøn retning for udviklingen af Danmark. Men penge til forskning gør det ikke alene. Vi har brug for offensive hjerner som jeres til at bringe forskningen i spil. Og vi har brug for alle de vilde, konkrete, usandsynlige, fantastiske og inspirerende ideer, I kan komme op med.
Message Truncated! !V TRIAL_VAR text Det gode er jo, at når man – som jer – arbejder sammen på tværs af professioner, sektorer og fag, så kommer man til at se verden med nye briller. Og det er ofte lige der – i krydsfeltet mellem forskelligheder – at de gode ideer opstår. Derfor er COchallenge et fantastisk initiativ. Her deltager både gymnasieelever, bygningskonstruktører, datamatikere, multimediedesignere, forskere, virksomheder og mange flere med hver deres faglighed og syn på verden. Det kan ikke undgå at give nye og skæve perspektiver på bæredygtigheden. Perspektiver, som vi ellers ikke kunne have forudset.
Message Truncated! !V TRIAL_VAR text Tag bare vinderne af ARGOs COchallenge sidste år; 'Skraldepigerne', som de blev kaldt. 'Skraldepigerne' var 4 studerende fra Zealand, der gik sammen om at gøre det sjovt og attraktivt at genbruge de ting, vi andre smider ud. Ingen af de fire studerende kendte hinanden i forvejen. De kom fra tre forskellige studieretninger med tre forskellige fagligheder.
Message Truncated! !V TRIAL_VAR text Alligevel lykkedes det Rikke, Nadia, Christina og Melisa at komme op med en løsning, ingen havde tænkt på før. Ideen var at afholde skraldefester på genbrugspladsen. For et lille entrébeløb kan man få adgang til genbrugspladsen og komme og tage, hvad man har lyst til, mens man samtidig får inspiration fra designere og håndværkere til at upcycle skraldet.
Message Truncated! !V TRIAL_VAR text Jeg går selv ind for genbrug. Jeg blev faktisk gift i genbrug. Ikke at min mand var genbrug, men brudekjolen var. Det forbrug, vi mennesker har af tøj, er af så enorme dimensioner, at tøjindustrien er den næstmest forurenende industri i verden. Det tøj, vi ikke når at købe, bliver nogle gange brændt. Enorme bål med dyre sko, tasker og designertøj går op i røg og ender som aske. Det er næsten ikke til at bære.
Message Truncated! !V TRIAL_VAR text Vi har kun én jordklode. Men globalt forbruger vi, som om der var 1,7 jordkloder. Det kan ikke blive ved med at gå. Derfor har vi brug for studerende som Rikke, Nadia. Christina og Melisa, der kan vende tingene på hovedet og tænke nyt. Og vi har brug for initiativer som COchallenge, der inspirerer os til, hvad vi kan gøre – både sammen og hver især - for at blive mere miljøbevidste i dagligdagen.
Message Truncated! !V TRIAL_VAR text 850 studerende har deltaget i forløbet her. Jeg synes, I er seje. I viser vejen. I er 'blæredygtige', som arrangørerne af konferencen kalder jer med et sjovt, nyt ord. Det samme gælder de 450 virksomheder og offentlige organisationer, der deltager. Jeg synes, det viser noget om, at der er en bevægelse i gang, som er svær at stoppe. Og samtidig er vi jo en del af en global bevægelse, hvor virksomheder, kommuner, byer og ngo'er verden over har kastet sig ind i kampen for mere bæredygtighed.
Message Truncated! !V TRIAL_VAR text Så når I spørger jer selv, om jeres lokale initiativer nytter, så er svaret ja. For nuvel, der kan være langt fra et initiativ som skraldefester på genbrugspladsen til abstrakte verdensmål. Men hvert lille initiativ og hver lille opfindelse udgør brændstof til den bevægelse, der kan skabe forandring.
Message Truncated! !V TRIAL_VAR text Og hvis vi gør det her rigtigt, kan vi gøre bæredygtighed til en god forretning for Danmark. Vores udvikling af bæredygtige løsninger kan være med til at flytte verden. Vi har gjort det før. For eksempel besluttede vi for mange år siden at bekæmpe vandspild og satse på bedre vandkvalitet. I dag eksporterer vi vandteknologi for milliarder. Opfindelser som vindmøllehoveder, termostater og pumper er alle sammen 'made in Denmark.' Nu har verden brug for, at vi gør det igen.
Message Truncated! !V TRIAL_VAR text Jeg vil gerne sige tak til Roskilde Kommune, RUC og alle I andre regionale aktører, der har stillet op med viden og ressourcer i dagens anledning. I starter lokalt for at forandre globalt. Det er sådan, det skal gøres. Fremtiden er grøn. Jeres fremtid. Vores fremtid. Lad os sammen skabe den forandring, der er brug for. Rigtig god COconference.
