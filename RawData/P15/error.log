Message Truncated! !V TRIAL_VAR text Som I allerede ved, vil vi om lidt tænde for et bål, der vil brænde et skab af – det skab, vi har følt os begrænset af, indelukket i, og som de fleste af os er brudt ud af for at kunne blive lykkeligere.
Message Truncated! !V TRIAL_VAR text 'Men skabe er da ganske praktiske til opbevaring af mangt og meget, ikke sandt?' Jo, opbevaring af værdier, det er rigtigt – men når vi først begynder at sætte spørgsmålstegn ved disse værdier, så føles skabet mere og mere trangt, for det kan ikke rumme vores ideer og følelser mere.
Message Truncated! !V TRIAL_VAR text 'Jamen hvad er der i det skab?' Der er en opfattelse af at kvinder og mænd skal tænke, føle, klæde sig og handle forskelligt – fordi nogle er kvinder og andre er mænd. Kønsroller kalder vi det. Men det rækker faktisk meget længere end bare til roller, vi spiller – rollerne invaderer vores tanker og vores følelser, så vi næsten ikke kan tænke uden for rollen, så længe skabet omslutter os, og i hvert fald først og fremmest føler vi må tage hensyn til dem, der er i skabet...
Message Truncated! !V TRIAL_VAR text Når vi endelig bryder ud af skabet og for alvor viser og siger det, der ikke passer i det normative skab, kan vi godt opleve negative reaktioner – men så sandelig også positive – for vi er jo slet ikke alene!
Message Truncated! !V TRIAL_VAR text Der er nemlig andre som ligner os mere eller mindre, vi er en broget og mangfoldig flok i alle aldre, hudfarver, kulturelle baggrunde, med og uden handicap, med og uden tro, af forskellig politisk overbevisning, og – vigtigst for os her: af flere forskellige kønsidentiteter og seksuelle orienteringer.
Message Truncated! !V TRIAL_VAR text Fælles for os er, at vi er en regnbueminoritet i forhold til flertallets skab – men det betyder ikke at majoriteten har ret. Vi vil udefra informere om, at der er andre måder at se tingene på, tilbyde et alternativt syn på livet og verden, som kan hjælpe nogle – især børn og unge – ud af et skab, de mistrives i.
Message Truncated! !V TRIAL_VAR text Vi har to kriser: en økonomisk krise og en klima- og ressourcekrise. De skal løses sammen. Lige nu står vi på en brændende platform: Kina sidder på markedet for ressourcer som blandt andet sjældne mineraler og en lang række andre værdifulde og kritiske ressourcer, samtidig med at både ressourceknaphed og -forbrug stiger.
Message Truncated! !V TRIAL_VAR text EU's vision for 2020 er at 50 procent af husholdningsaffaldet genanvendes. Vores fælles vision for 2020 skal være endnu mere ambitiøs – og stile mod at deponering stort set ophører og genanvendelsen stiger markant. Regeringens 50 nye millioner til miljøteknologi på finansloven skal understøtte udviklingen. I skal bidrage med løsninger! Bedre ressourceforvaltning og affaldsforebyggelse er nogle af nøgleordene.
Message Truncated! !V TRIAL_VAR text Når affaldet genanvendes, skal det gerne blive til produkter af høj kvalitet, som forbrugerne vil købe. Vi skal med andre ord undgå downcycling og ikke forringe kvaliteten af materialerne. Målet er at recirkulere mange flere af de værdifulde ressourcer, der findes i affaldet.
Message Truncated! !V TRIAL_VAR text Som for eksempel når affald af Rockwool i Danmark kan blive indsamlet og genbrugt til ny Rockwool. På samme tid får man en billig råvare, der kan erstatte nye råvarer, og man er fri for at skulle deponere affaldet. Begge dele sparer kloden for udledning af en masse CO2.
Message Truncated! !V TRIAL_VAR text Det er ikke nok kun at overveje energiindholdet i affaldet – der findes mange andre værdifulde og udtømmelige ressourcer, som ikke bør gå til spilde. Eksempelvis metaller og sjældne jordarter som anvendes i mobiltelefoner og pc'er. Både europæiske og nationale initiativer er nødvendige for at øge ressourceeffektiviteten i Danmark og EU. Derfor bliver et af de vigtige punkter på dagsordenen for det danske formandskab også at arbejde med Ecodesign-direktivet. Det skal ikke bare begrænse produkternes energiforbrug, men også designe produkterne, så det er lettere at recirkulere ressourcerne.
Message Truncated! !V TRIAL_VAR text På EU-niveau ved vi, at: 3⁄4 af EU's påvirkning af miljøet stammer fra fødevarer og drikkevarer, privat transport og boliger. Langt det meste af produkternes miljøpåvirkning bestemmes i designfasen.
Message Truncated! !V TRIAL_VAR text Hvordan kommer så vi videre? Et væsentligt skridt er Kommissionens 'Køreplan til et ressourceeffektivt Europa'. Det overordnede mål: et lavere træk på klodens ressourcer via mere og bedre genanvendelse. Jeg har valgt et par eksempler – der er mange at vælge imellem: Det første er flere offentlige grønne indkøb. Her spiller blandt andre kommunerne en rigtig stor rolle. Vi skal også have affaldshierarkiet mere tydeligt i spil, så det indgår klart i vores regulering på tværs af sektoren – for eksempel ved regler om produkter eller krav til bygge- og anlægsarbejder.
Message Truncated! !V TRIAL_VAR text Det tredje eksempel, som også flugter med det nye regeringsgrundlag, er ønsket om at skatter og afgifter flyttes fra arbejde til miljø og ressourcer. Det skal understøtte grønne jobs og sikre, at der er betaling for både ressourceforbrug og miljøbelastning.
Message Truncated! !V TRIAL_VAR text Et nyt 7. miljøhandlingsprogram i EU skal konkretisere køreplanen. Under overskriften 'Greening the economy' skal et langsigtet 10-årigt program bidrage til Europas grønne omstilling af økonomien. Det skal bygge videre på ressourceeffektivitets-dagsordenen, indsatsen for biodiversitet, vand, klima samt miljø og sundhed, som var hovedindsatsområderne i det 6. miljøhandlingsprogram. Bæredygtig forvaltning af ressourcer og affald er fortsat et område, der prioriteres højt på europæisk plan.
Message Truncated! !V TRIAL_VAR text Også på den hjemlige bane, er der politisk fokus på ressourcer. Den danske affaldsstrategi 2013-18 bliver en ressourcestrategi. Ressourcestrategien skal være vores nationale plan for, hvad der skal gøres. Den vil blive fulgt af en plan for, hvordan vi forebygger affald i 2014-19, som skal laves for første gang.
Message Truncated! !V TRIAL_VAR text Begge planer skal være klare og prioriterede: Hvad er vigtigst at nå for Danmark? Hvad er realistiske, men samtidig ambitiøse målsætninger? Hvilke midler skal vi have på plads for at nå målene? Det er spørgsmål, som jeg er sikker på, at branchen har nogle bud på. Jeg håber, I vil være med til at finde løsninger på tværs, der kan gavne både miljø, økonomi og konkurrenceevne. Ikke bare fordi det er bedst, men fordi det er den eneste løsning.
Message Truncated! !V TRIAL_VAR text Det allerbedste vil selvfølgelig være, hvis vi kan undgå at producere affald. Men hvordan gør vi det? Her tager jeg udgangspunkt i, hvad den enkelte kan gøre. Som forbrugere kan vi købe kvalitetsvarer, bruge tingene mere og længere og reparere dem i stedet for at smide dem ud. Vi kan også købe brugt, sælge, bytte eller forære vores ting væk. På den måde får de et længere liv, og flere får glæde af dem.
Message Truncated! !V TRIAL_VAR text Med hensyn til madspild burde det være endnu nemmere. Hvis alle forbrugere fulgte det enkle råd: 'Køb ikke mere mad, end du har brug for, og brug det mad, du har købt' – ja, så ville der ikke være så meget madspild i vores affaldssække. Jeg er glad for, at dette budskab er blevet udbredt af mange forskellige aktører i de seneste år. Af både miljømæssige, økonomiske og etiske årsager skal madspildet blive mindre.
Message Truncated! !V TRIAL_VAR text Ressourceeffektivitet i hele produktionskæden for fødevarer skal indgå i EU-arbejdet. Det er allerede nævnt i udkastet til køreplanen for ressourceeffektivitet, og det skal også med i det 7. miljøhandlingsprogram.
Message Truncated! !V TRIAL_VAR text I regeringen lægger vi stor vægt på at få skabt brede samarbejder på tværs af myndigheder, organisationer, virksomheder og private. På affaldsområdet har vi allerede et par gode eksempler, som viser, hvordan partnerskaber kan fremme teknologiudvikling.
Message Truncated! !V TRIAL_VAR text I arbejdet med den miljøteknologiske handlingsplan skal virksomheder og myndigheder sammen skabe de bedste rammer for en fokuseret teknologiudvikling. Myndighederne får samtidig input til en god og bæredygtig regulering.
Message Truncated! !V TRIAL_VAR text Det ene eksempel er et partnerskab, der handler om affald fra neddeling af skrot af biler og elektronik, kaldet shredderaffald. Det deponeres i dag. Men her er der både energi og værdifulde materialer som metal og plast at hente. Et andet eksempel er fosfor i spildevand og slam. Fosfor er en uundværlig plantegødning, som verden kommer til at mangle. Partnerskabet arbejder med at øge fosforudnyttelsen ved at fokusere på udvikling af teknologier og udformning af regler. Målet er, at værdifulde fosforressourcer ikke går tabt.
Message Truncated! !V TRIAL_VAR text Som I kan se i regeringsgrundlaget, ønsker vi også, at grønne afgifter og behandlingskrav skal være med til at sikre, at naturens ressourcer bruges mest skånsomt, samtidig med at økonomien kommer i bedring. Miljøforbedringer og økonomisk vækst er hinandens forudsætninger og ikke fjender.
Message Truncated! !V TRIAL_VAR text Hvad kan vi så gøre helt konkret? Det er der mange gode bud på. De danske afgifter på deponering og forbrænding af affald har virket. De har været en vigtig del af succesen med at få reduceret de deponerede mængder helt ned til 6 procent af de samlede affaldsmængder. Men det kan blive endnu bedre. Den nye afgift på deponering af farligt affald har betydet, at affaldsproducenter og deponeringsanlæg nu gør sig store anstrengelser for at udnytte ressourcerne endnu bedre og reducere spildet. Det er altså et eksempel på, at afgifter kan være med til at stimulere en udvikling der sætter fokus på ressourcerne.
Message Truncated! !V TRIAL_VAR text En anden mulighed er at stille krav til behandlingen af konkrete typer af affald. Men det kan vi kun gøre, når vi har det fulde overblik over de miljømæssige effekter og samtidig kender de samfundsmæssige omkostninger.
Message Truncated! !V TRIAL_VAR question Spørgsmål:\nMener taleren at det - på tidspunktet for talen - er realistisk at stille krav til behandlingen af konkrete typer af affald?
Message Truncated! !V TRIAL_VAR text Et eksempel er forskellige former for genanvendelse af gipsaffald. Miljøstyrelsen er i øjeblikket ved at afslutte de nødvendige livscyklusanalyser og samfundsøkonomiske vurderinger, der skal til, så politikerne får et solidt beslutningsgrundlag. Et andet eksempel er den dagrenovation, som vi brænder i dag. Der er potentiale i at sortere affaldet bedre, så mere af det kan genanvendes. Den organiske del af affaldet kan eksempelvis behandles på biogasanlæg, så energien bliver udnyttet, og plantenæringsstofferne kan udnyttes som gødning på markerne. På den måde kan vi undgå et stort spild af ressourcer og forbedre vores klimaregnskab samtidigt.
Message Truncated! !V TRIAL_VAR question Spørgsmål:\nMener taleren at det er en god ide at sortere dagrenovation bedre end det gøres på tidspunktet for talen?
Message Truncated! !V TRIAL_VAR text Klimaudfordringen er til at tage og føle på. Vi skal lægge vores forbrugs- og produktionsmønstre radikalt om, så vi bruger mindre energi. Og teknologi skal forbedre den måde, energien produceres på.
Message Truncated! !V TRIAL_VAR text Affald bidrager til energiproduktion i dag sammen med bl.a. kul og naturgas, men det kræver nytænkning at omlægge energiproduktionen – også i affaldsbranchen. Det er ikke kun et spørgsmål om, hvor meget affald vi kan brænde. Det kan faktisk være en klimamæssig fordel at genanvende affaldet, også selvom det indeholder biomasse.
Message Truncated! !V TRIAL_VAR text Mange livscyklusvurderinger dokumenterer, at genanvendelse af glas, papir og metaller sparer CO2. Endelig peger undersøgelser på, at plast bliver en større og større del af vores affald.
Message Truncated! !V TRIAL_VAR text For at være åbne for nytænkning, er det vigtigt, at vi sørger for en intelligent tilpasning af forbrændingskapaciteten. Der er ingen, der kan være interesseret i en teknologisk lock-in i form af for mange dyre forbrændingsanlæg. Det vil forhindre innovationen i affaldsbehandlingen, alene fordi anlæggene står der og skal fyldes op med affald.
Message Truncated! !V TRIAL_VAR text Her til slut vil jeg gerne runde to meget vigtige emner: sammenhængen mellem affald og miljø, og affald og sundhed. I Danmark genanvender vi det meste bygge- og anlægsaffald. Men der er to store udfordringer, som er vigtige at gribe: Vi skal gøre mere for at undgå farlige stoffer som PCB i det affald, der genanvendes. Det drejer sig både om miljø og sundhed. Vi skal være bedre til at sørge for, at produkter, som genanvendes, har så høj en kvalitet, at bygherrerne efterspørger dem. Vi skal med andre ord arbejde for at mindske downcycling af bygge- og anlægsaffaldet.
Message Truncated! !V TRIAL_VAR text Nu har jeg været rundt om forskellige vinkler på affaldspolitikken. De vigtigste budskaber fra mig til jer er: Vi skal udnytte ressourcerne – der skal være ressourcer nok til alle på kloden. Vi skal passe på klimaet – genanvendelse af affald er typisk bedre end anden behandling. Vi skal beskytte miljø og sundhed – vi må ikke sprede farlige stoffer, når vi genanvender affaldet. Det vigtigste er altså at forebygge, at der overhovedet opstår affald, og at genanvende så meget som muligt af det affald, der opstår. Lad os i fællesskab bidrage til Danmarks løsninger på både den økonomiske og ressourcemæssige krise med visionen om at stile mod (næsten) fuld ressourceudnyttelse i 2020.
Message Truncated! !V TRIAL_VAR text Tak for invitationen til at komme og tale på denne dejlige og specielle aften.\nSkt. Hans aften er speciel - vi fejrer lyset med bål, sange og samvær. Vi samles på tværs af de ting, der ellers nok kan dele os op til hverdag. Vi synger vort fædrelands sange. Vi lytter til hinanden, taler med hinanden. Glæder os over de unge, som har gjort deres uddannelse færdige - de springer ud. Nogle er færdige med folkeskolen og skal videre efter sommerferien på en ungdomsuddannelse. Andre er blevet studenter eller svende. De har gjort, hvad vi forventer af dem: gjort sig dygtigere, læst, arbejdet med stoffet, fået indsigt og viden, dannet sig som mennesker i samspillet med deres undervisere og med hinanden. De er så klar!
Message Truncated! !V TRIAL_VAR text Hvad er det så for et land, som de nu for alvor begynder at tage medansvar for? Hvad er det for et land, som vi står midt i? Det er et land, som er udfordret. Vi er udfordret. Og det gælder både økonomisk og i vores forståelse af, hvem vi er i forhold til vores omverden - også vores nære naboer.
Message Truncated! !V TRIAL_VAR text Økonomisk står vi i en situation, hvor opbygningen af gæld og kommende mangel på arbejdskraft nok er blevet mindre (på grund af aftalen om højere pensionsalder og afvikling af efterløn). Men vi stifter stadig gæld hver eneste dag. Mange af de unge, som netop har gjort deres uddannelse færdig, vil opleve, at de ikke kan finde et job. Det halter med at skabe jobs. Virksomhederne flytter deres produktion eller finder nye underleverandører i andre lande, hvor de også er dygtige og omkostningerne mindre. Udfordringen er med andre ord: Hvad skal vi leve af?
Message Truncated! !V TRIAL_VAR text Der er mange tekniske svar på spørgsmålet om, hvad vi skal leve af. Men der er også et svar, der ikke handler om teknik. Det handler om mennesker. Om at vi som mennesker skaber forandringer gennem den måde, vi lever på.
Message Truncated! !V TRIAL_VAR text Danmark har været udfordret så mange gange før. Eksempelvis da prisen på korn faldt og smørret havde for dårlig kvalitet. Ingen havde alene råd - eller mælk nok for den sags skyld - til datidens nyeste teknologi: Centrifugen. I stedet for at den rigeste alligevel købte den og gjorde andre til sine underleverandører, fandt de på noget andet. De fandt på andelsbevægelsen. De lavede en forening, hvor hver mand havde sin stemme, og hvor man afregnede efter, hvor meget mælk man leverede. Alle havde lige indflydelse, men det kunne betale sig at levere mere.
Message Truncated! !V TRIAL_VAR text De opfandt ikke centrifugen, men de opfandt en genial måde at organisere sig på, så de virkelig fik gavn af den nye teknologi. Det blev ikke kun til andelsmejerier. Det blev til brugsforeninger og slagterier, minkavl og vindmøllelaug. Det blev til et Danmark præget af bevægelser og foreninger. Nok med stærke formænd og -kvinder, men frem for alt med stærke medlemmer. Fordi det gør en forskel, når man er med til at bestemme.
Message Truncated! !V TRIAL_VAR text I 1882, da andelsmejeriet åbnede, havde vi haft demokrati i knap 30 år. Jeg tror, at grunden til at de fandt på det, var demokratiet. Det var jo sådan set demokrati, når der er gensidig respekt. Når hvert menneske tæller lige meget. Når man må sige, hvad man vil og synes at andre skal have og bruge samme rettighed.
Message Truncated! !V TRIAL_VAR text Det smør, der kom ud af andelsmejeriets centrifuge, var af god kvalitet. Så god kvalitet, at det kunne sælges uden for landet grænser. Og det har vi så i stort og småt levet af siden. Danmark er en lille, åben økonomi, og vi lever af, at andre vil købe vores varer. Og de varer er der mange af - fødevarer i alle afskygninger, vindmøller, spil og film, design og maskiner. Vi er blevet rige af at butikken har åben. Ikke af at den lukker. Hvem kan købe ind i en lukket butik? Danmark skal være et sted, hvor der er værd at komme - og som er værd at rejse ud fra for at få nye erfaringer, indsigter og ideer med hjem.
Message Truncated! !V TRIAL_VAR text Ligesom problemerne i vores moderne verden er grænseoverskridende, så er mulighederne det også. Og grænseoverskridende muligheder får vi mest ud af, hvis vi bruger dem sammen. Jeg ved godt, at det en meget lavtflyvende erfaring, men den er stadig rigtig: Sammen er vi stærke. Og styrken kommer ikke af at være ens, men af at kunne noget forskelligt, så vi kan meget mere sammen, end vi kunne hver for sig.
Message Truncated! !V TRIAL_VAR text Det er jo ingen kunst at sige, hvad man vil på en øde ø. Du kan råbe eder, forbandelser og håne lige så tosset du vil. Hvis ingen hører det, har det ingen konsekvenser. Du er bare alene med dit skrigeri. For at noget bliver en værdi - noget vi synes er vigtigt - så kræver det, at vi er flere - at vi laver et samfund. Du er ikke fri, hvis du er alene. Så er du bare alene. Først når du lever sammen med andre, kan du afprøve, om værdierne er noget, der bliver til virkelighed i hverdagen.
Message Truncated! !V TRIAL_VAR text Det er jo åbenlyst ikke noget ved ytringsfrihed, hvis der ikke er nogen, der lytter. Der er ikke noget ved friheden til at samle sig, hvis der ikke er nogle at samle sig med. Det er i samspillet med andre mennesker - og især i samspillet med dem, der har magten - at frihed kan blive til levende hverdag.
Message Truncated! !V TRIAL_VAR text For en uge siden var jeg også på Bornholm: til Folkemødet i Allinge. Der var taler, debatter, diskussioner, blev stillet spørgsmål og kommenteret. Der blev mumlet i krogene, hvisket ved siderne og grinet og leet. Der var jordbær på tilbud i Brugsen, en kajkant at sidde og spise dem på og mennesker at være sammen med. Det var en stor og god oplevelse - en demokratisk oplevelse: Ytringsfriheden blev brugt, forsamlingsfriheden, fraværet af censur - og den grundlæggende, gensidige respekt var til stede. Det har taget os mange, mange år at opbygge vores demokrati - det tog os over 60 år fra de første mænd fik stemmeret til kvinderne kom med.
Message Truncated! !V TRIAL_VAR text I går var jeg i Benghazi. I Libyens næststørste by, hvor det nationale overgangsråd har sæde - hvor Gadaffi har tabt, og oprørerne vundet. Udenrigsministeren havde sammensat en delegation af repræsentanter for hvert parti. Vi var dernede netop for at tale med de mennesker, som vil tage ansvar for overgangen til et nyt Libyen. Et demokratisk og frit Libyen.
Message Truncated! !V TRIAL_VAR text Vi mødte hvad der svarede til os selv: Medlemmer af parlamentet. Vi stillede dem spørgsmål, og de svarede - åbent og nogle gange søgende og meget oplysende - på spørgsmål om, hvordan det skal være efter Gadaffi, om kvinders stilling og om de indefrosne midler, som de ikke har adgang til. Og de spurgte os: 'Vil I hjælpe os med at hjælpe de kvinder, som systematisk er blevet voldtaget af Gadaffis styrker? Hvad tænkte I, da I hørte om vores revolution?' Da Gadaffi havde tabt, var der ingenting. Intet. Alt har de skullet bygge op selv. Og det er de i gang med.
Message Truncated! !V TRIAL_VAR text Der var en, der spurgte dem, om det kan lade sig gøre: 'Kan Libyen blive frit og demokratisk?' Det var formanden Jalil, der svarede. Han sagde nogenlunde dette her: 'Da der var krig i Jugoslavien, kom Danmark med til EM på afbud. I var undervurderede, og det var jo sådan set ikke meningen, at I skulle med. Jeg heppede på jer. I spillede. Og vandt! Der kan ske uventede og utrolige ting,' sagde han og smilede. Der kan ske uventede og utrolige ting.
Message Truncated! !V TRIAL_VAR text I deres mediecenter holder de blandt andet en Facebook-side med internationale nyheder om Libyen ved lige. Finder de en historie på engelsk, så oversætter de den til arabisk, så langt, langt flere kan få adgang til den. Væggene var fyldt med karikaturtegninger af Gadaffi. 'Vi vidste ikke, at nogen kunne det,' sagde én af dem, der fulgte os rundt. 'Med vores revolution kom karikaturerne også.' Pludselig kunne man ytre sig.
Message Truncated! !V TRIAL_VAR text Jeg spurgte en ung pige, hvad hun lavede. Hun var i gang med at finde ud af, hvilke foreninger, der var dannet rundt omkring. Hun havde ikke vidst, hvad en forening var. For det var jo ikke tilladt - og der var 17 efterretningstjenester til at tjekke, at man ikke lavede foreninger. De er ligesom os. De ønsker sig frihed, demokrati, et sundhedsvæsen, der fungerer.
Message Truncated! !V TRIAL_VAR text Vi har og vi har haft vores kampe i Danmark. Det er deres kamp. Vi kan hjælpe og støtte, men det er deres kamp for det Libyen, som de gerne vil have. Jeg tror, at de vil vinde den, og at de langsomt, men sikkert, vil opbygge et demokrati. I deres land.
Message Truncated! !V TRIAL_VAR text Der er også mange, mange forskelle mellem borgerne i ørkenlandet, hvor der kun vokser noget dér, hvor der bliver vandet – og her, hvor der bliver 'vandet' hele tiden. Men i stedet for at remse forskellene op og bruge dem som byggesten i muren mellem dem og os – så kan vi se på det, som vi er fælles om: Menneskerettigheder fordi vi er mennesker og er født lige og frie.
Message Truncated! !V TRIAL_VAR text 'Menneskerettigheder' – det lyder højstemt og abstrakt, selv for en tale ved Skt. Hans. Men det er hverdag. Det er den gensidige respekt. Friheden til at sige, hvad man mener. Friheden til at være sammen med dem, man vil. Retten til at leve sammen med ens familie.
Message Truncated! !V TRIAL_VAR text Så nok er Danmark udfordret. Men det har vi været før. Og det kan vi løse - hvis vi gør det sammen og med forskellene mellem os som styrken. Og når vi kan samles om bålet, kan vi også samles om de problemer, som vi kan løse i fællesskab. Der er ikke længe til valget, men i aften samles vi uden om de politiske skel for at fejre sommeren, lyset og samværet.
Message Truncated! !V TRIAL_VAR text Det er bålet, der om lidt fanger vore øjne, selv om aftenen er lys. Vi samles om bålet, som vore forfædre har gjort i årtusinder, siden isen forsvandt fra vore breddegrader. De tændte bål for at varme sig. De tændte bål for at holde de vilde dyr væk. De tændte bål for at advare mod fjender. Bålet varmer. Det fortærer. Det udsletter sig selv. Det ligner os mennesker. Der brænder en ild i os. Vi brænder hver især for noget, og vi brænder ud til sidst. 
Message Truncated! !V TRIAL_VAR text Hvis vi ikke brænder for noget, så kan vi lige så godt lægge os til at dø. Det er ilden i os, der er vores bestemmelse og giver livet mening. Det er kærlighedens ild. Og hadets ild, desværre. I pinsesalmerne skriver Grundtvig om Helligånden som 'tunger af ild og dog prædiken mild' og om, at 'Tungen gløder, hos hedninger såvel som jøder'. Og i fædrelandssalmen skriver han om ilden som symbol på ånden – i dette tilfælde Helligånden, som er billedet på det åndelige, på det, der adskiller mennesker fra dødt ler. Han bruger ilden som symbol på det, vi i dag kalder sammenhængskraften i et land, som han kaldte 'Kærlighed til fædrelandet'.
Message Truncated! !V TRIAL_VAR text Derfor hvad end verden siger og hvad verdensmagten vil,\nStår og falder jordens riger dog med kærlighedens ild,\nHvor den blusser, bor livsgrøden,\nHvor den slukkes, hersker døden.
Message Truncated! !V TRIAL_VAR text Både mennesker og lande står og falder med den ild. Ilden er de store følelser. Det er alt det, der ikke forandrer sig over tiden. Det er den, vi finder hos de store dramatikere, selv om deres værker er oldgamle. Shakespeare, Dostojevski, Ibsen, Kaj Munk. De vigtigste ting i tilværelsen forandrer sig ikke. Vi, der er samlet om bålet, har alle de væsentlige ting fælles med dem, der stod og sad om bålet i tidligere tider. Bålet blev også brugt til at bekæmpe ondskaben.
Message Truncated! !V TRIAL_VAR text Derfor brændte man hekse på bålet – især på den tid, da Christian den Fjerde levede - i 1600-tallet. Han klagede over, at der blev brændt for få hekse. Han ville fordrive det onde. Alene i en enkelt lille by i Norge blev der brændt et stort antal hekse. Chr. IV mente, det måtte være heksenes skyld, når der var misvækst, kolde somre og isvintre. De var skyld i, at han tabte alle sine krige – og blev svigtet af sin elskede (Kirstine Munk).
Message Truncated! !V TRIAL_VAR text 'Hver by har sin heks, og hvert sogn sine trolde.' Det har digteren Holger Drachmann ret i. Sådan er det fortsat. Men vi brænder dem ikke. For, som Suzanne Brøgger siger om sig selv: 'Tidligere brændte man heksene på bålet. Nu udgiver man deres bøger!' Det kan man da kalde en tilståelse! Men i stedet for bål har vi så fået medier. I mediernes flammehav fortæres både skyldige og uskyldige, hekse og godtfolk, der ikke passer på. I visse medier, og især i de sociale medier, kan løgne trives og spredes, fordi de ikke bliver imødegået.
Message Truncated! !V TRIAL_VAR text Det viser værdien af medier, der lever op til sandhedskrav. Det viser værdien af direkte personkontakt og autentiske oplevelser. Og det forklarer, hvorfor danskerne i stærkt stigende tal strømmer til festivaler, folkemøder, biblioteker, museer osv. De vil have autentiske oplevelser, møde det virkelige frem for mediernes tyggemad. 
Message Truncated! !V TRIAL_VAR text Ved I for resten, hvad forskellen er på Vorherre og en journalist? – Vorherre tror ikke, at han ikke er journalist! – Forstod I den! Nu sidder så Mette Frederiksen og forhandler og forhandler. Hun kommer til at sande, som USA's præsident Bill Clinton engang sagde: 'At være politisk leder er som at bestyre en kirkegård. Man har mange under sig, men ingen hører efter!'
Message Truncated! !V TRIAL_VAR text Men lad os her ved bålet glæde os over vores herlige land og den herlige, uforudsigelige sommer. 'Snart kolde farver i sky og vand – snart nøgne piger ved hver en strand.' 'Og stundom ud af din fulde glød / sprang lyn fra skyen i jordens skød.' 'Byger, som går og kommer. Det er den danske sommer.' Jeg stod engang ved et sankthansbål ved Øresund og snakkede med en svensker. Da vi havde sunget 'Danmark nu blunder den lyse nat', som er blevet kåret til Danmarks bedste sang, udbrød han pludselig til min overraskelse: 'Den er jo nationalistisk!' Og sandt nok, den nævner Danmark i hvert andet vers.
Message Truncated! !V TRIAL_VAR text Men hvad er der galt i det? Må man heller ikke elske sine forældre, søskende og kærester? Hvad har han mon tænkt sidste lørdag, da Dannebrog fyldte 800 år, og landet flød over med rød-hvide flag og uendelige kærlighedserklæringer? 
Message Truncated! !V TRIAL_VAR text – Vi kan jo ikke gøre for, at det danske flag er det smukkeste i verden! Det er jo så gammelt, at vi fik lov at vælge først, før de øvrige mere spraglede nordiske korsflag. Kærligheden til flaget og fædrelandet er jo ikke vendt mod nogle andre. Det er et korsflag. Korset står for tilgivelse og åbenhed over for andre.
Message Truncated! !V TRIAL_VAR text Vi har lov at være glade for vores land, når blot det ikke går ud over andre. Vi skal huske dem, der ofrede sig, for at vi kan være frie, og dem, der sled og slæbte, for at vi kunne komme så vidt, som vi er. Vi overlevede nederlagene til Sverige i 1600-tallet, til England i Napoleonskrigene, hvor vi mistede Norge, og til Preussen i 1864. Vi overlevede den kolde krig med Sovjet. Vi så Berlinmuren falde. Polen rev sig fri, og de baltiske lande genopstod. Vi vil også overleve, at England nu vender os og Europa ryggen. Og vi vil overleve, at USA måske engang ikke mere er garanten for vores sikkerhed. Men Putins aggression i Ukraine får det til at løbe koldt ned ad ryggen. 
Message Truncated! !V TRIAL_VAR text Nu må vi gentænke hele forsvarspolitikken, ikke mindst med tanke på Arktis, der ikke må være et tomrum, der frister Putin. Her er det oplagt med et nordisk samarbejde, som vi burde udvikle langt stærkere. Sammen er vi store. Vi har verdens største handelsflåde tilsammen, og vores samlede nationalprodukt kan måle sig med Ruslands. Lad os lægge småstatsmentaliteten bag os. Efter Sovjetunionens og Berlinmurens fald har vi meldt os ind i verden. Danske fly opererer uden for landets grænser. Med massiv opbakning i befolkningen. Vi er aktivistiske, med alt hvad det indebærer. For når man melder sig ind i verden, kan man også komme til skade.
Message Truncated! !V TRIAL_VAR text Jeg forstår godt, nogen spørger: Skulle vi ikke bare lade hele Mellemøsten sejle i egen sø? – De, der kritiserede indsatsen i Irak, de har jo så fået deres vilje, når det gælder Syrien, hvor vi har forholdt os passive. Og det gik jo endnu værre! Da vi greb ind, gik det galt. Og da vi ikke greb ind, gik det også galt! Mon ikke regeringsforhandlingerne også handler om forsvaret – det amerikanske krav om, at vi skal bruge to procent på forsvaret. Jeg husker en tidligere forhandling med De Radikale, hvor den radikale ordfører slog i bordet: 'I får ikke nye raketter, før I har brugt de gamle!' Vi ved ikke, hvad det næste bliver.
Message Truncated! !V TRIAL_VAR text Om endnu en terroraktion vil lykkes. Om det går galt et eller andet sted. Det vigtigste er, at vi ikke dør af skræk og tryghedsnarkomani. Vi kan ikke eliminere enhver risiko. 'Det, vi især skal frygte, er frygten selv', sagde den amerikanske præsident Roosevelt. Det tænker jeg dagligt på, når Rigsdagsgården på Christiansborg lukker for trafik, og når man skal tage sin livrem af i lufthavnens sikkerhedskontrol. Er det ikke lige netop den frygt, terrorister gerne vil skabe? Vi må for alt i verden ikke gå i panik over klimaudfordringen. 'I want you to panic', siger 16-årige Greta Thunberg. Men det er et dårligt råd.
Message Truncated! !V TRIAL_VAR text Lad os i stedet tage udfordringen som en kærkommen anledning til at forske og udvikle os til nye energikilder og nye måder at lagre og spare energi. Danmark har de allerbedste forudsætninger for at gå foran og tilmed tjene penge på det. Lad os ikke blive tryghedsnarkomaner. Vore muligheder er fantastiske, fordi vi har en tillidskultur med utallige ildsjæle i foreningsdanmark, frivilligdanmark og højskoledanmark. Ildsjælene, det er dem, vi skal tænke på, når bålet nu tændes og blusser op og til sidst brænder ned. Og til alle ildsjælene vil jeg sige, som min gamle forstander på Askov Højskole, når han gik hjem og havde fået lidt inden for vesten: 'Herren velsigne og forbavse jer!'
Message Truncated! !V TRIAL_VAR text Regn giver liv. Regn er rigtig godt for mange ting – men i små mængder. Det kan vi vist alle blive enige om efter en sommer med kloakvand i kældrene og oversvømmede marker så langt øjet rækker.
Message Truncated! !V TRIAL_VAR text Vi står lige nu over for en gigantisk udfordring med at tilpasse os fremtidens klima og håndtere de store regnmængder. Jeg tror, det er helt afgørende, at vi går til arbejdet med en åbenhed overfor nye ideer og nye partnerskaber. Ingen kommune, intet forsyningsselskab og ingen borger kan løse det her problem alene. Det har derfor været meget vigtigt for mig at kunne komme her i dag og starte dialogen med alle jer.
Message Truncated! !V TRIAL_VAR text Jeg kommer ikke med den helt store pose penge, som nogen af jer måske havde håbet på. Men jeg kommer heller ikke tomhændet: Jeg kommer med en ny regering, der strutter af energi og initiativlyst.
Message Truncated! !V TRIAL_VAR text Den tidligere regering har forsømt at handle på vores viden om klimaforandringer og deres konsekvenser. Den nye regering markerer et skift i tilgangen til at løse klimatilpasning – fra passiv vidensopsamling til at handle i fællesskab og dialog.
Message Truncated! !V TRIAL_VAR text Jeg kommer også med en klimatilpasningspakke, der skal styrke og opprioritere indsatsen for klimatilpasning. Pakken bliver en bred palet af initiativer, der med udgangspunkt i regeringsgrundlaget både dækker ny lovgivning, styrket rådgivning og løsningsorienteret dialog. For på trods af de økonomiske krisetider, løfter vi fanen højt for klimatilpasning. Opgaven skal løses. Og den skal løses i fællesskab.
Message Truncated! !V TRIAL_VAR text For at få mest muligt ud af de sparsomme midler, gælder det om at løse flere problemer på en gang. På verdensplan står vi med to kriser: den økonomiske krise og klima- og ressourcekrisen. De to kriser hænger sammen og skal også løses sammen. Danmark skal være et grønt demonstrationsland, hvor nye teknologier bliver udviklet og afprøvet, så de bliver efterspurgt globalt.
Message Truncated! !V TRIAL_VAR text På mere lokalt plan – det, som vi har fokus på i dag – skal vi også se tingene i sammenhæng. Vand og natur har oprindeligt befundet sig i fine kredsløb. Det har vi i takt med udviklingen af det civiliserede samfund rykket på. Jeg siger selvfølgelig ikke, at vi skal rulle udviklingen tilbage. Men vi har opbygget så utrolig meget viden og teknologi i vores moderne samfund, at vi må kunne bruge noget af det til at få synergieffekter ud af den nødvendige klimatilpasning.
Message Truncated! !V TRIAL_VAR text Kan vi for eksempel ikke på én gang fjerne vandet fra det sted, hvor det gør skade, og samtidig bruge det til gavn for naturen, dyrelivet eller til grønne områder i byerne – frem for at sende det ned under jorden i nogle meget dyre betonrør? Det vil vi i regeringen gerne medvirke til.
Message Truncated! !V TRIAL_VAR text Det er jer, der er helt tæt på problemerne i hverdagen og ved, hvor skoen trykker – eller skulle vi sige – hvor de utætte sprækker er. Hvis vi skal løfte de store udfordringer, der følger med de hyppigere skybrud, er det helt afgørende, at staten, kommuner, forsyninger, erhvervsliv, forskningsinstitutioner og interesseorganisationer har en tæt dialog. Derfor vil jeg skabe rammerne for en styrket dialog om klimatilpasning. Jeg vil i den kommende tid lancere forskellige initiativer, der inddrager interessenter på en ny måde. Jeg vil blandt andet nedsætte et nationalt dialogforum, der for første gang samler nøgleaktører og beslutningstagere på området.
Message Truncated! !V TRIAL_VAR text Når vi tager fat på dialogen om klimatilpasning, er det på mange måder en konkretisering og udfoldning af 'Kodeks for godt samarbejde', som Miljøministeriet og KL i fællesskab har udarbejdet. Jeg er glad for, at vi i fællesskab tager ansvar for dialog og samarbejde.
Message Truncated! !V TRIAL_VAR text Der er allerede mange fine eksempler i kommunerne på, hvordan man håndterer oversvømmelserne. Et af de eksempler, jeg har hørt om, er et tæt samarbejde mellem Ikast-Brande Kommunes planafdeling, miljøforvaltning og forsyning, som har forbundet regnvandsbassiner ad snoede kanaler og integreret det i en lokalplan – fuldstændig ligesom stisystemer, broer og legepladser. Løsningen er klimatilpasset og testet for konsekvenserne ved 'monsterregn'.
Message Truncated! !V TRIAL_VAR text Et andet eksempel er fra Odense, hvor man gik mere radikalt til værks. Efter at vandselskabet havde overvejet flere forskellige traditionelle løsninger, forslog ejerne af de oversvømmelsestruede grunde, at vandselskabet købte deres grunde. Det forslag tog de imod. Husene blev revet ned, og der blev lavet to nye søer. Og så var løsningen faktisk billigere end de løsninger, vandselskabet havde undersøgt.
Message Truncated! !V TRIAL_VAR text De to løsninger tjener ikke som facitlister, men som gode eksempler på, hvordan man ved at lytte og samarbejde på nye måder kan finde gode løsninger, der fungerer lige netop der. For der er ingen tvivl om, at løsningerne skal findes lokalt. Derfor er det også helt afgørende, at I i kommunerne lever op til jeres ansvar. Og så lover jeg, at staten vil gøre sit bedste for at give jer gode rammevilkår.
Message Truncated! !V TRIAL_VAR text Helt overordnet skal vi have en national handlingsplan for klimatilpasning. Den nationale handlingsplan skal skabe overblik og sammenhæng mellem statens initiativer for klimatilpasning, og den skal fokusere på alle de positive synergieffekter, der kan være af klimatilpasning – både i forhold til vand, natur, biodiversitet, infrastruktur, byudvikling, byggeri og fødevareproduktion.
Message Truncated! !V TRIAL_VAR text Regeringen skal drøfte, hvordan den nationale handlingsplan bedst muligt kan tilvejebringes. Men der skal tænkes langsigtet og på tværs af sektorer. Handlingsplanen skal vedtages i regeringen. Et af elementerne kan være en klimatilpasningslov, der understøtter helhedsorienterede løsninger for regnvand og skybrud.
Message Truncated! !V TRIAL_VAR text Vi skal også se på finansieringsmulighederne: Både i forhold til den langsigtede tilpasning, hvor vi med en bred vifte af løsninger skal tilpasse os fremtidens klima for at bevare serviceniveauet. Det kan for eksempel være ved at bygge større rør, lave faskiner på private grunde, grønne tage osv. Og også i forhold til de akutte kraftige skybrud, som vi ikke bare kan bygge os ud af. Dem må vi forberede os på ved intelligent styring og opmagasinering, så vandet ledes hen, hvor det gør mindst skade, så længe uvejret står på.
Message Truncated! !V TRIAL_VAR text Den miljøteknologiske indsats inden for klimatilpasning er også afgørende. Det er vigtigt, at vi forstår at udnytte vores klimaindsats, så vores erhvervsliv kan generobre en international styrkeposition.
Message Truncated! !V TRIAL_VAR text Inden for kort tid nedsætter vi et stærkt hold af kompetente mennesker i en taskforce, der skal hjælpe med at få omsat gode ideer til konkrete handlinger og sørge for, at arbejdet skrider fremad.
Message Truncated! !V TRIAL_VAR text Med i taskforcen er også et rejsehold, som etableres i starten af 2012. Det bliver et team af eksperter, som kan rådgive kommuner og virksomheder lokalt. Miljøministeriet har rigtig gode erfaringer med rejsehold fra vindmølleområdet. Ifølge en undersøgelse fra 2010 svarede 93 procent af de kommunale medarbejdere, der blev interviewet, at de var tilfredse eller meget tilfredse med kontakten til vindmøllesekretariatet.
Message Truncated! !V TRIAL_VAR text I løbet af 2012 begynder regeringen at rydde de første lovmæssige barrierer af vejen. Som I sikkert alle ved, vedtog Folketinget for et par år siden en helt ny lov for regulering af vand- og spildevandsforsyningerne – Vandsektorloven. Jeg ved godt, at I ikke ligefrem elsker den lov, men den rummer faktisk mange gode initiativer, hvis vi tilrettelægger det rigtigt.
Message Truncated! !V TRIAL_VAR text Som miljøordfører fulgte jeg med i forhandlingerne af præmisserne for loven, og der er ingen tvivl om, at det ikke var hensigten med loven, at den skulle bremse mulighederne for at investere i klimatilpasning eller gennemføre andre miljømæssige initiativer. Tværtimod var hensigten at høste det potentiale for effektivisering, som fandtes i sektoren, og at udnytte det til gavn for miljøet, til investeringer i sektorens infrastruktur – blandt andet kloakrenovering – eller til lavere priser for forbrugerne.
Message Truncated! !V TRIAL_VAR text Nu, hvor vi har set, hvordan loven virker i praksis, må vi konstatere, at der er brug for nogle meget skarpe regler omkring beslutning af miljø- og servicemål. Da loven blev forhandlet på plads, var alle enige om at evaluere loven efter tre år. Men jeg mener, at problemerne med miljø- og servicemål er så presserende, at vi bør starte arbejdet med de nødvendige lovændringer nu, En anden vigtig melding er, at regeringen vil sikre en hurtig implementering af direktivet. Det betyder, at risikoområder udpeges af staten her lige om lidt – inden 22. december 2011.
Message Truncated! !V TRIAL_VAR text Der er i det hele taget dukket nye behov op. For eksempel har både kommuner og forsyningsselskaber længe efterspurgt et regnvandsbidrag, som motiverer grundejerne til at sende regnvandet ned i jorden eller samle det sammen og for eksempel bruge det til havevanding senere – i stedet for at sende det hele direkte i kloakken. Det vil spare spildevandsforsyningen for at bruge penge på at udbygge kloaknettet.
Message Truncated! !V TRIAL_VAR text Der har også været et ønske om, at vi ser på snitfladerne mellem det takstfinansierede og det skattefinansierede område, så nye løsninger på konsekvenserne af skybrud kan finansieres over taksterne. For eksempel har Københavns Kommune spurgt til muligheden for at kunne takstfinansiere forhøjelse af kantsten og ændrede vejprofiler, der bortleder regnvandet, når der kommer et skybrud.
Message Truncated! !V TRIAL_VAR text Vi vil også se på planområdet, og der er allerede initiativer i støbeskeen. Jeg vil gå efter, at planloven skal ændres, så I i kommunerne får mulighed for at lægge vægt på klimamæssige hensyn i lokalplanlægningen. I dag kan I kun lokalplanlægge med en arkitektonisk eller funktionel begrundelse.
Message Truncated! !V TRIAL_VAR question Spørgsmål:\nKan kommunerne - på tidspunktet for talen - tage højde for klimamæssige hensyn i lokalplanerne?
Message Truncated! !V TRIAL_VAR text Med alle de nye muligheder i hånden er det så op til jer lokalt at lave nogle gode, langsigtede planer for klimatilpasningen. Derfor vil jeg forpligte jer som kommuner til at lave klimatilpasningsplaner inden for de næste to år. Det er nu, I har muligheden for at udarbejde en gennemtænkt plan for de mange og langsigtede udfordringer og investeringer, der uundgåeligt vil komme de kommende år.
Message Truncated! !V TRIAL_VAR text Benyt chancen for at tænke synergieffekter ind fra starten og etabler et godt samarbejde på tværs af fagområder og kommunegrænser – og mellem kommune og forsyning. Det er nu, platformen brænder, og alle er parate til at handle anderledes og finde nye veje at gå.
Message Truncated! !V TRIAL_VAR text Fra statslig side skal vi selvfølgelig nok definere nærmere, hvad planen skal indeholde. Og rejseholdets fornemmeste opgave bliver at rådgive kommunerne om opgaven. Nu har jeg fortalt jer om en masse lovinitiativer, som vi planlægger at tage med i klimapakken.
Message Truncated! !V TRIAL_VAR text Der kan efterfølgende vise sig behov for yderligere initiativer. Vi vil selvfølgelig se på resultatet af dialog med interessenter, på rejseholdets opsamling og erfaringer og på den generelle udvikling af viden under taskforcen.
Message Truncated! !V TRIAL_VAR text Jeg håber, at jeg med mit oplæg har fået understreget, at regeringen vil noget med klimatilpasning. Det er slut med at fedtspille. Som sagt er nøgleordene for regeringens arbejde på dette felt: Fra viden til handling gennem dialog og samarbejde. Jeg er helt sikker på, at vi i den proces, vi nu sætter i gang, i samlet flok vil få en masse nye ideer, som ingen endnu har tænkt på.
Message Truncated! !V TRIAL_VAR text Aksel Larsen, som stiftede det parti, jeg selv kommer fra, sagde engang: 'Man skal ikke løfte fanen så højt, at benene ikke kan nå jorden.' Jeg sagde i starten, at vi løfter fanen højt. Men vi gør det ikke uden at bevare jordforbindelsen. Lad os komme i gang med arbejdet, så vi bliver fri for at skovle mere vand ud af kældrene i fremtiden. Jeg håber, I vil være med hele vejen.
