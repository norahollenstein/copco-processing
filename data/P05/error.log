Message Truncated! !V TRIAL_VAR text Som I allerede ved, vil vi om lidt tænde for et bål, der vil brænde et skab af – det skab, vi har følt os begrænset af, indelukket i, og som de fleste af os er brudt ud af for at kunne blive lykkeligere.
Message Truncated! !V TRIAL_VAR text 'Men skabe er da ganske praktiske til opbevaring af mangt og meget, ikke sandt?' Jo, opbevaring af værdier, det er rigtigt – men når vi først begynder at sætte spørgsmålstegn ved disse værdier, så føles skabet mere og mere trangt, for det kan ikke rumme vores ideer og følelser mere.
Message Truncated! !V TRIAL_VAR text 'Jamen hvad er der i det skab?' Der er en opfattelse af at kvinder og mænd skal tænke, føle, klæde sig og handle forskelligt – fordi nogle er kvinder og andre er mænd. Kønsroller kalder vi det. Men det rækker faktisk meget længere end bare til roller, vi spiller – rollerne invaderer vores tanker og vores følelser, så vi næsten ikke kan tænke uden for rollen, så længe skabet omslutter os, og i hvert fald først og fremmest føler vi må tage hensyn til dem, der er i skabet...
Message Truncated! !V TRIAL_VAR text Når vi endelig bryder ud af skabet og for alvor viser og siger det, der ikke passer i det normative skab, kan vi godt opleve negative reaktioner – men så sandelig også positive – for vi er jo slet ikke alene!
Message Truncated! !V TRIAL_VAR text Der er nemlig andre som ligner os mere eller mindre, vi er en broget og mangfoldig flok i alle aldre, hudfarver, kulturelle baggrunde, med og uden handicap, med og uden tro, af forskellig politisk overbevisning, og – vigtigst for os her: af flere forskellige kønsidentiteter og seksuelle orienteringer.
Message Truncated! !V TRIAL_VAR text Fælles for os er, at vi er en regnbueminoritet i forhold til flertallets skab – men det betyder ikke at majoriteten har ret. Vi vil udefra informere om, at der er andre måder at se tingene på, tilbyde et alternativt syn på livet og verden, som kan hjælpe nogle – især børn og unge – ud af et skab, de mistrives i.
Message Truncated! !V TRIAL_VAR text I slutningen af juli 1852 spadserede en ung kvinde på stierne her ved Rønnebæksholm. Hun øvede sig på at holde tale. Det var snart to år siden, at den danske hær slog slesvig-holstenerne i danmarkshistoriens største slag ved Isted. Nu skulle de faldne mindes, og sejren fejres med en folkefest på kampdagen den 25. juli. Festkomiteen havde sikret sig flere af tidens berømtheder som hovedtalere, blandt andre et par af Grundlovens fædre: Digterpræsten Niels Frederik Severin Grundtvig og Carl Ploug, digter og redaktør af avisen Fædrelandet samt Peter Rørdam, en populær bondepræst i Mern.
Message Truncated! !V TRIAL_VAR text Da festdagen nærmede sig, rygtedes det, at Mathilde Fibiger også ville tale ved mødet. Det var en sensation! Aldrig før havde en kvinde talt ved et offentligt møde. Og så netop denne kvinde – bare 21 år, berømt og berygtet for at have skrevet romanen Clara Raphaels breve. Mathilde Fibiger var den første i Danmark, som i romanform agiterede for 'damernes emancipation', som hun kaldte det. Hun skrev i en tid, der var gennemsyret af det akademiske borgerskabs og bondestandens oprør mod enevælden, den glødende nationalisme i treårskrigen (1848-51) og Grundlovens indførelse af borgerlige frihedsrettigheder.
Message Truncated! !V TRIAL_VAR text Den unge forfatterinde berusede sig i liberalismens idé om det enkelte menneskets ret til at søge sin lykke gennem at udvikle sin personlighed og intellekt. Tankens frihed måtte også gælde kvinder, mente hun. Den idé kom til at koste hende dyrt.
Message Truncated! !V TRIAL_VAR text Mathilde Fibigers roman er bygget op som hovedpersonens 12 breve til en veninde. Romanens hovedperson, Clara, ligner sin forfatter til forveksling. Hun er privatlærerinde i provinsen og her bringer hun utålmodigt politik og litteratur på banen ved middagsbordet og ved sammenkomster i omgangskredsen. Men Clara finder ingen genklang – kun løftede øjenbryn og hovedrysten over sine interesser og snaksalighed.
Message Truncated! !V TRIAL_VAR text I et let og livligt sprog lader Mathilde Fibiger Clara udfolde sine skarpe iagttagelser af, hvordan moral og konventioner holder kvinder indespærret i et åndeligt fattigdomsfængel, og fra brev nr. 3 runger et ulykkeligt skrig gennem historien: 'For første gang i mit liv føler jeg sorg over at jeg ingen mand er. Hvor fattigt og indholdsløst er ikke vort Liv imod deres? Er det med rette at de halve Mennesker er udelukkede fra al åndelig beskæftigelse? Eller har virkelig Vorherre skabt os af ringere Stof end mændene?'
Message Truncated! !V TRIAL_VAR text Mathilde Fibiger krævede hverken stemmeret, ret til uddannelse eller arbejde. For hende var kernen i 'damernes emancipation' kvindens ret til at udvikle sin ånd og sit intellekt på lige fod med mænd. Eller snarere er det kvindens pligt – hun skriver i Clara Raphael, at 'Gud i hvert menneske har villet udtrykke en guddommelig idé og en særskilt i hver.'
Message Truncated! !V TRIAL_VAR text Nutildags lyder det ikke af meget, men det var uhyre radikalt tænkt i en tidsalder, hvor idealkvinden var hustru, mor og sin mand underdanig; hvor kvindens livsopgave var at pleje sin mand som en potteplante, så han kunne udfolde sine potentialer bedst muligt, og dertil at opdrage sine drenge- og pigebørn til at betragte dette forhold mellem kønnene som naturligt. Derfor var bogens slutning så provokerende: Mathilde Fibiger lader Clara forelsker sig i en ung, smuk og klog baron. 
Message Truncated! !V TRIAL_VAR text De hede følelser er ved at føre hende bort fra sit religiøse livsprojekt, nemlig at udvikle det frø af ånd og intellekt, Gud har sået i hende – det ved Clara jo er umuligt for gifte kvinder – og for at få det hele til at gå op, lader Mathilde Fibiger de to elskende forenes i et broder-søsterligt ægteskab.
Message Truncated! !V TRIAL_VAR text Romanen vakte almindeligt ramaskrig og en længere litterær fejde. Flertallet af anmeldere var rent ud forargede både over emancipationskravet og cølibatægteskabet – begge dele var i modstrid med både Guds vilje og naturens orden.
Message Truncated! !V TRIAL_VAR text Mathildes familie blev opbragt over, at hun havde udgivet en roman uden deres vidende, så hun blev hentet hjem fra sit lærerindejob på Lolland, og anbragt hos en farbror. Her mødte hun Grundtvig, som havde anmeldt romanen rosende, og Grundtvigs hustru, Marie Toft, som ejede Rønnebæksholm – en arv fra hendes første mand. Marie Toft var en klog og viljestærk kvinde – og havde som andre enker personlig myndighed og råderet over sin formue.
Message Truncated! !V TRIAL_VAR text Hun drev godset eksemplarisk, og var landbrugspolitisk fremsynet, tilbød eksempelvis tidligt godsets fæstebønder deres gårde til arvefæste, og senere til selveje. Da den offentlige blæst om romanen havde lagt sig, tillod Mathilde Fibigers storebror Axel, der var hendes værge, hende at bo hos ægteparret på Rønnebæksholm i nogle måneder. 
Message Truncated! !V TRIAL_VAR text Og det var her, at Grundtvig opfordrede Mathilde til at kaste sig ud i vovestykket med den offentlige tale ved mindefesten i Næstved, og derfor travede hun nu af sted og forberedte sig på begivenheden ved at tale højt for sig selv, skovens fugle og markens dyr.
Message Truncated! !V TRIAL_VAR text Snart løb rygtet, og det nåede Mathildes familie. Hendes søskende tog affære som om, der var en naturkatastrofe under opsejling; de anså rent ud Mathilde for at være utilregnelig. En bror skrev til festkomiteens formand, og nedlagde på familiens vegne forbud mod talen, Axel og storesøster Ilja skrev til henholdsvis Grundtvig og Marie og bad dem hindre Mathilde Fibiger at forlade Rønnebæksholm. Men det ønske kom de ikke langt med. I sit svar understregede Marie Toft, 'at hverken Grundtvig eller jeg anser os for berettigede til at lukke Deres søster inde.'
Message Truncated! !V TRIAL_VAR text På trods af støtten fra sine indflydelsesrige værtsfolk fik Mathilde Fibiger aldrig lov til at holde sin tale for andre end markens dyr og fugle. I samme øjeblik hun besteg festens talerstol, gik et stort mandfolk, godsejeren fra Flensborggården, hurtigt bag om ryggen på hende, og med et rask tag om hendes smalle liv løftede han hende ned på jorden. Dér stod hun så til spot for festens deltagere. Om nogen – for eksempel Grundtvig – gjorde indsigelser mod denne håndfaste behandling af en ung kvinde med høje frihedsidealer, melder historien intet om.
Message Truncated! !V TRIAL_VAR text Mathilde Fibiger er en af danmarkshistoriens heltinder. I en tid, hvor både gifte og ugifte kvinder var personligt og økonomisk umyndige, insisterede på at klare sig selv økonomisk, og selv bestemme, hvor hun boede, og hvilket arbejde hun tog. Hendes storebror og værge insisterede på, at det bestemte han. Til sidst så Mathilde ingen anden udvej end at true ham med de magtesløses våben: 'Fra den tid af, da du kan have dette brev, begynder jeg at sulte mig; hvis jeg ikke skal sulte ihjel, må jeg snarest muligt have dit klart og tydeligt affattede skriftlige samtykke til min plan. Du kan ikke gøre regning på at få Grundtvigs til at hindre det. De ville ikke anvende, og de tåler heller ikke, at nogen vil øve vold imod mig, så længe jeg er hos dem.' 
Message Truncated! !V TRIAL_VAR text 'Nu skal vi se, om ikke den stærkeste bliver mig, skønt jeg er svagest; thi jeg kæmper for min frihed, der er mig kærere end livet!'
Message Truncated! !V TRIAL_VAR text Så fik Mathilde Fibiger sin vilje. Ung, umyndig, men egensindig, modig og viljefast klarede hun sig selv, i de første år på sultegrænsen som skjortesyerske. Senere hjalp indflydelsesrige mænd hende til en uddannelse som Danmarks første, kvindelige telegrafist og ansættelse som første, kvindelige statstjenestemand. Og bemærk, hvor mange mænd, der hjalp hende. Kampen for ligestilling mellem kønnene har nemlig altid stået mellem demokratiske kvinder og mænd mod udemokratiske kvinder og mænd.
Message Truncated! !V TRIAL_VAR text Balladen om Mathilde Fibigers festtale og hendes vanskeligheder med at få lov til at leve et selvstændigt liv, viser i hvor lille grad Grundlovens frihedsrettigheder til at tale og tænke og tro og leve som man vil omfattede kvinder.
Message Truncated! !V TRIAL_VAR text Men det gik trinvist fremad, og i 1925 var der stort set opnået formel ligestilling i politik, i retten til uddannelse og i ægteskabet, hvor gifte kvinder i 1922 langt om længe fik forældreret til de børn, de fødte i ægteskabet, på lige fod med faren.
Message Truncated! !V TRIAL_VAR text Men oldnordiske tankemønstre blev ved at præge mentaliteten, og det mærkede jeg selv som barn og ung. I slutningen af juli 1969, altså for snart 50 år siden, rejste amerikanerne ud i rummet for at plante Stars and Stripes på månen. Neil Armstrong satte foden på det ukendte land med ordene: 'et lille skridt for mig, men et gigantisk spring for menneskeheden'. Jeg var 12, så det på sort-hvidt fjernsyn som et eventyr helt i forlængelse af mine yndlingsbøger: Ivanhoe, De Tre Musketerer og En Verdensomsejling Under Havet. 
Message Truncated! !V TRIAL_VAR text Så snart jeg kom i skole, overtalte jeg sammen med nogle kammerater vores geografilærer til at tale om månerejser. Han var lige så fascineret som os og fortalte malende om vores solsystem og rumfartsprogrammet. Men en vigtig ting kom han slet ikke ind på, så jeg stak fingeren i vejret og spurgte undrende: 'Hvorfor er der ingen kvindelige astronauter?'
Message Truncated! !V TRIAL_VAR text Så lagde han cerutten i tavlens kridtrende – jo, dengang måtte lærerne ryge i klasseværelset! – lænede sig ud over katederet, rømmede sig, og sagde med alvor i stemmen: 'Det er, fordi kvinder har menstruation'. Jeg kan stadig mærke skammen stiger op i kroppen. Menstruation var ikke noget, man nævnte når der var drenge til stede. Med en enkelt sætning satte han, min beundrede lærer, mig uden for den store spændende verden sammen med mine veninder, vores mødre, tanter og lærerinder. Pludselig gik det op for mig, at det var drengekammeraterne i klassen, der skulle være opdagelsesrejsende, musketerer og astronauter – selvom mange af dem var ikke nær så gode til matematik og geografi som jeg og mine bedste veninder.
Message Truncated! !V TRIAL_VAR text Jeg hævnede mig ved at glemme min geografilærers navn, men har ofte sendt ham en knytnæve i tankerne - som da jeg løb et maraton i 1986 ... med menstruation. Det var blot fire år efter, at den Olympiske Komité endelig gav kvinder lov til at løbe maraton til de olympiske lege. Senere i livet har jeg brugt geografilæreren som argument overfor folk, der hævder, at verden ikke bliver bedre, fordi der kommer en kvindelig statsminister, professor, biskop eller kvinder på andre magtfulde poster i samfundet. 'De fører jo samme politik som mænd,' lyder argumentet. Ja vist. Men derfor er verden nu alligevel blevet bedre for 12-års piger, som i dag har udkig til voksne kvinder, der har rokket alvorligt ved antagelserne om, hvilke grænser biologien sætter for kvinders livsudfoldelse.
Message Truncated! !V TRIAL_VAR text Min mor – hun hed Lilly – tilhørte sidste generation, som blev opdraget med, at kvindens mål og pligt i livet er at holde hjemmet skinnende, ungerne vandkæmmede og manden så tilfreds, at han villigt går på arbejde og henter en løn hjem, der kan forsørge familien. I 1960 var der i Danmark 860.000 hjemmegående husmødre, der blev forsørget af deres mand. 30 år senere i 1990 var arbejdsstyrken steget med 800.000 personer – de 700.000 var kvinder. Og så skiftede forestillingen om den perfekte kvinde og det ideelle kvindeliv. Ægteskabet holdt op med at være 'den bedste sociale elevator for kvinden', som sociologiprofessor Svalastoga skrev i 1959. Det var en revolution.
Message Truncated! !V TRIAL_VAR text I dag er kvinders sociale anseelse hovedsagelig afhængig af deres status på arbejdsmarkedet, uanset om de er gift eller ej. Ingen forældre råder nu til dags deres pigebørn til at finde sig en god forsørger. En god uddannelse, så man kan forsørge sig selv – og børnene, hvis man engang bliver skilt – er et meget bedre råd. Samtidig har forældreskabet ændret sig; bortset fra bilernes omfang er den største ændring i gadebilledet de mange mænd med børn i barnevogne, i bæreseler, på cykler og ved hånden. Det så man kun meget sjældent, da jeg var barn.
Message Truncated! !V TRIAL_VAR text Ændringerne i forholdet mellem mænd og kvinder er gået hurtigt, ofte hurtigere end følelserne har kunnet følge med til, og med mellemrum bølger længslen efter gamle dages mere skarptskårne kønsroller. Nostalgien afspejler kvindebevægelsens evige dilemma: Ligesom andre store revolutionerende bevægelser, har kvindebevægelsens selvforståelse været, at feminismen bevæger samfundet fra undertrykkelse mod frigørelse, fra ufornuft mod fornuft, fra mørke mod lys - kort sagt, at de ændrede kønsroller, og frem for alt kvindernes indtog på arbejdsmarkedet, er et ubetinget historisk fremskridt. 
Message Truncated! !V TRIAL_VAR question Spørgsmål:\nMener kvindebevægelsen at kvindernes indtog på arbejdsmarkedet er et ubetinget historisk fremskridt?
Message Truncated! !V TRIAL_VAR text Og den selvforståelse giver problemer: For hvordan kan det moderne familieliv med fuldtidsarbejde og børn, karriere og hus- og havearbejde kaldes et fremskridt, når det indimellem gør så ondt, at mange får lyst til at træde et par skridt tilbage i tidsmaskinen?
Message Truncated! !V TRIAL_VAR text Hvis man kaster et blik i statistikkerne, er der en påfaldende samtidighed i stigningen af antallet af mennesker, der er ramt af alvorlige stress-sygdomme, antallet af skilsmisser og utilpassede børn – og så det forhold, at danskere gennemsnitligt bruger flere timer dagligt på løn- og husarbejde end for 20, 30, 50 år siden. Tid, der tidligere blev brugt på socialt samvær med familie, venner og naboer. Sådanne statistikker råber på en kulturkamp, som sætter menneskers hverdagsliv i centrum. For det er da paradoksalt, at økonomerne pukker på, at vi danskere skal arbejde mere for at få råd til velfærd, mens undersøgelse på undersøgelse viser, at flertallet af danskerne synes, at mere fri tid er det største velfærdsgode. Hører I det, derinde i regeringsforhandlingerne på Christiansborg.
Message Truncated! !V TRIAL_VAR question Spørgsmål:\nHenviser taleren til statistik, der viser at danskerne gennemsnitligt bruger mere tid på løn- og husarbejde end for 30 år siden?
Message Truncated! !V TRIAL_VAR text Den nostalgiske længsel efter gammeldags familiemønstre afspejler også, at moderne mandlighed og kvindelighed ofte opleves som i strid 'naturens orden'. Den største erkendelse, jeg har fået gennem arbejdet med at skrive danmarkshistorie ud fra kvinders perspektiv, er, at naturen, dvs. kvinders og mænds biologi, altid er blevet brugt konservativt som argument mod kvinders frigørelse og ligestilling mellem kønnene.
Message Truncated! !V TRIAL_VAR text I dag er kønnet i langt mindre grad en spændetrøje end for 100 eller 50 år siden, men der florerer stadig mange myter om ægte kvindelighed og ægte mandlighed, som gør os til kopier af idealforestillinger, i stedet for originale personligheder. Og de myter skal vi i fællesskab blive ved med at punktere, så vi hver især får plads til at være og udfolde os, som vi er. Mathilde Fibiger indledte kampen på kvindernes vegne – og livet kan kun blive mere mangfoldigt og rigt ved at fortsætte på alles vegne. 
Message Truncated! !V TRIAL_VAR text Vi kan kun undgå moderne heksejagte, racistiske og sexistiske hetzbølger, shitstorme og mobbeofre, ved at efterleve den frihedstanke i Grundloven, som berusede Mathilde Fibiger: Du kan tænke og tale og tro og leve som du vil – så længe du ikke sætter din nabos frihed på spil.
Message Truncated! !V TRIAL_VAR text Kære alle sammen\nJeg tror, alle har en historie om en lærer, der på en eller anden måde har gjort en forskel for os. En lærer, der så vores talent, støttede os i en svær tid eller gjorde os nysgerrige efter at lære mere.
Message Truncated! !V TRIAL_VAR text Flemming, min klasselærer, var sådan en lærer. Vi havde ham i dansk igennem 7 år. Han var et trygt og sikkert anker for os. Han var god til at formidle, og så var han til stede i klasseværelset og gjorde det hyggeligt og sjovt at lære.
Message Truncated! !V TRIAL_VAR text Alle børn fortjener en superlærer som Flemming. Den slags lærere er vigtige for sammenhængskraften i vores samfund. Det er dem, der har vores børn i hænderne i 10 år i træk. Det er dem, der skal give vores børn et solidt fundament af faglighed. Og det er dem, der skal udvikle vores børn til at blive kloge, selvstændige og kritiske unge.\nLige om lidt er det jeres tur som lærerstuderende. Og jeg er glad for, at I har taget initiativ til konferencen her, så vi kan få talt om, hvordan vi i fælleskab former fremtidens læreruddannelse.
Message Truncated! !V TRIAL_VAR text Som I måske ved, har jeg været rundt i landet for at få læreruddannelsen mere ind under huden. For min holdning er, at jeg gerne vil se – med egne øjne – hvordan det står til, inden jeg konkluderer, hvad vi eventuelt skal forandre. Mit indtryk er, at rigtig mange af jer gerne vil ud og være superlærere. I brænder for at undervise alle slags børn. I er ikke bare optaget af fagfagligheden, men også af at inspirere vores børn gennem god formidling.
Message Truncated! !V TRIAL_VAR text Og når jeg spørger, hvad der kan være anderledes, så hører jeg egentlig mere end noget andet; at I gerne vil have mere. Mere undervisning, mere praktik, mere læring. Det er en stor gave, at vi har en studentergruppe, der er så engageret. Så er det vores opgave som politikere at sørge for at imødekomme jer på jeres ønsker så godt, vi kan.
Message Truncated! !V TRIAL_VAR text Der er særligt én ting, som jeg har lagt mærke til, når jeg har været rundt på de forskellige uddannelser. Ligegyldigt hvor jeg kommer – om det er i Hjørring, Vordingborg eller København – så oplever jeg, at der er et ønske om at få læreruddannelsen tættere knyttet til praksis. Mange lærerstuderene er bekymrede for at komme ud i deres første job. Om de er klædt godt nok på. Det kan jeg godt forstå. Det er en kompleks opgave at være lærer i dag.
Message Truncated! !V TRIAL_VAR text Jeg var selv i praktik med Knud, der var i praktik som kemilærer. Så bliver det næsten ikke mere 'meta' end det. Det var sidste mandag, at jeg var i praktik på Søndervangsskolen. Her lærte jeg om svovlsyre i 7A. Men jeg blev også klogere på praktikken.
Message Truncated! !V TRIAL_VAR text Det var tydeligt, at Knud – som mange andre studerende – så netop praktikken som højdepunktet på uddannelsen. For ham blev uddannelsen først rigtig spændende, da han mødte virkeligheden på Søndervangsskolen og fik sat liv på alle teorierne. Og fik prøvet sig selv af.
Message Truncated! !V TRIAL_VAR text Alle steder hører jeg, at de studerende ønsker mere praktik, mere sammenhængende praktik og en bedre overgang fra auditorie til klasseværelse. Den sammenhæng mellem virkeligheden og det, de studerende lærer på uddannelsen, vil jeg gerne være med til at styrke.
Message Truncated! !V TRIAL_VAR text Derfor bliver jeg glad, når jeg hører, at kommunerne kalder sig 'meduddannere'. For det er afgørende, at også kommunerne spiller med. Jeg kan ikke bare lovgive om, at jeres uddannelse skal være bedre knyttet til praksis og så læne mig tilbage. Vi har brug for at tænke det hele sammen og gøre det i fællesskab.
Message Truncated! !V TRIAL_VAR text Jeg vil gerne insistere på at balancere den her diskussion. For jeg synes, der er en tendens til, at vi politikere gerne vil signalere viljekraft og slagkraft og sige: Yes, her er noget, der ikke fungerer. Vi laver en ny reform!
Message Truncated! !V TRIAL_VAR text Det er måske derfor, jeres uddannelse har været igennem reform efter reform efter reform i de sidste 20 år. Jeg tror, vi kan gøre det klogere. Jeg tror, vi kan vælge at bruge de rammer, der blev lagt for læreruddannelsen i 2013 bedre. Og så se på – hen ad vejen – hvad der eventuelt kræver en lovændring, hvad der kræver økonomi, og hvad der kræver bedre kobling til det kommunale.
Message Truncated! !V TRIAL_VAR text Det andet, jeg gerne vil være med til at styrke og tager meget alvorligt, det er de studerendes trivsel. Vi har alt for mange studerende, der er stressede. Ikke bare op til eksamen. Men også på en helt almindelig hverdag. Der gør mig bekymret. For det kan gå hen og blokere for, at I kan blive superlærere.
Message Truncated! !V TRIAL_VAR text Jeg er særligt bekymret for jer på lærerstudiet, fordi I oplever den her stress og mistrivsel dobbelt. På den ene side er I selv en del af en stresset ungdomsgeneration, og på den anden side skal I være klædt på til at rumme, at vores børnegruppe i folkeskolen også er det.
Message Truncated! !V TRIAL_VAR text Når jeg er ude og besøge gymnasier og spørger eleverne dér, hvad de laver i deres fritid, så siger de: 'Fritid? Vi laver afleveringer.' De føler ikke, at der er tid til at indgå i fælleskaber. Det at lave sine afleveringer, gøre sig umage og være flittig, fylder det hele. Men hvad så med det fælleskab, der var, da man var spejderleder? Eller fodboldtræner? Eller aktiv i en ungdomsforening? Hvad så med den værdi, det giver at være noget for nogen? Hvad sker der med den, hvis det hele går op i at præstere og få gode karakterer?
Message Truncated! !V TRIAL_VAR text Fælleskaber er vigtige. For vi skal kunne hente vores værdier flere steder fra. Og hvis vi har gode fælleskaber, har vi også nemmere ved at sige: Det blev så ikke til et 12-tal den her gang. Men de børn, jeg er svømmelærer for, dem får jeg smilet frem i.
Message Truncated! !V TRIAL_VAR text En ting er sikkert: Vi har brug for, at I trives som lærerstuderende. Så I har overskud til at lære og være nysgerrige og blive klogere. For det er også det lys, de skal ud og tænde i elevernes øjne. Nysgerrighedens lys.
Message Truncated! !V TRIAL_VAR text Jeg synes, I lærerstuderende er heldige. I kan se frem til – om ikke det fedeste – så det næstfedeste job i verden: jobbet som lærer. Derfor vil jeg gerne sige tak til de lærerstuderende for at tage initiativ til konferencen i dag. I skal vide: Jeres uddannelse er vigtig for mig. Jeres uddannelse er vigtig for regeringen. Jeg er sikker på, at fremtidens fantastiske læreruddannelse, er noget, vi kan skabe i fælleskab.
Message Truncated! !V TRIAL_VAR text Lys, der varer ved. Bål, der slår gnister. Glade stemmer, der blander sig med hinanden. Studenterhuer, der viser sig overalt i gadebilledet. Sommerferie, der står for døren. Fællessang, der luner. En kold øl.
Message Truncated! !V TRIAL_VAR text Uanset hvilken melodi, man synger på, hvilket næb man synger med, eller hvilken hue, man har på til anledningen, så er midsommer og sankthans bare indbegrebet af Danmark.
Message Truncated! !V TRIAL_VAR text Til sankthans er 'sommerens hjerter så varme, så glade'. Her 'går ungdom til dans'. Og det hele passer derfor også så fortrinligt til en fest som den, vi har her i aften tæt ved Domus Felix, et hus, hvis navn er latin og betyder noget med glædens hus, det glade hus, med plads til fornøjelse.
Message Truncated! !V TRIAL_VAR text Vi har heldigvis så meget at være glade for i Danmark, og også her ved det glade hus i selskab med masser af glade mennesker i Lejre.
Message Truncated! !V TRIAL_VAR text Kun finnerne er lykkeligere end danskerne, viser den årlige rapport med titlen 'World Happiness Report', ifølge TV2. Men vi er foran både Norge, Sverige og Canada og flere andre gode lande. Og allernederst er lande som Sydsudan, Yemen og Haiti med ufattelige mængder af dræbte i krig, borgerkrig og naturkatastrofer.
Message Truncated! !V TRIAL_VAR text Vi har en fredelig natur, en stærk kultur, et levende demokrati, i Lejre, på Sjælland, i Danmark. Og vi har lige fået lov til at sige vores mening ved to valg i træk. Vi kan mødes frit, tale frit, tænke frit, udvikle os, modtage undervisning, søge lykken for os selv og for vores børn.
Message Truncated! !V TRIAL_VAR text Det er lidt anderledes, end hvad den tyske biskop Thietmar af Merseburg skrev om lige i begyndelsen af 1000-tallet efter at have undersøgt forholdene på vore breddegrader. Biskoppens ord lød:
Message Truncated! !V TRIAL_VAR text 'Der er i de egne et sted, der hedder Lederun [Lejre], i det distrikt der hedder Selon [Sjælland]; der er kongedømmets hovedstad. Til dette sted kommer alle folk sammen hvert niende år i januar måned, efter den tid, hvor vi fejrer Herrens tilsynekomst (jul), og der ofrer de 99 mænd og lige så mange heste og hunde og haner i stedet for høge. Sikkert og vist mener de, som jeg tidligere har sagt, at disse vil bevare dem for underverdens magter, og at de vil sone de forbrydelser, de har begået mod dem.'
Message Truncated! !V TRIAL_VAR text Det er min gode, gamle kollega fra Københavns Universitet, Morten Warmind, der har oversat den tekst, jeg læste. Og oversættelsen indgår som et slående citat i et nyt forskningsværk, som en ny kollega fra ROMU lige har været med til at udgive. Citatet trækker på godt og ondt Lejres historie meget langt tilbage i tiden.
Message Truncated! !V TRIAL_VAR text Arkæolog Tom Christensen, der i årtier har arbejdet i området, har gennem sit arbejde kunnet finde forbindelser endnu længere tilbage og dokumenteret magt og organisation og imponerende bygnings-konstruktioner i det, vi i dag kender som Gl. Lejre, helt tilbage til sen jernalder og tidlig vikingetid. Det var og er et vigtigt sted, som vi i dag holder sankthansfest ved. Smukt. Rigt. Centralt. Betydningsfuldt. Med fædrene gravhøje, der går årtusinder tilbage.
Message Truncated! !V TRIAL_VAR text LEJRE betyder hytte eller telt. Det var et centrum i århundrederne før Gorm den Gamle og Harald Blåtand for flere af de historier om Danmark, som vi siden har bygget vores fællesskab op omkring.
Message Truncated! !V TRIAL_VAR text Men det er også meget godt, at vi er kommet videre i menneskesyn og normer. Godt nok synger vi, 'hver by har sin heks, og hvert sogn sine trolde', men vi nøjes i dag da heldigvis med at holde hekse og trolde og andet ondskab i skak med glædesblus, med lys, med hjertevarme, med godt humør, med fællesskab, med overskud.
Message Truncated! !V TRIAL_VAR text Det er på vore breddegrader for længst slut med den slags gamle ritualer, hvor mennesker måttes i bytte for andre menneskers liv og lykke.
Message Truncated! !V TRIAL_VAR text 'Vi vil fred her til lands, sankte Hans, sankte Hans!', synger vi. Og freden kan vindes der, hvor hjerterne aldrig bli’r tvivlende kolde.
Message Truncated! !V TRIAL_VAR text Når nogle måske i denne sommer har set et F16-fly med Dannebrogs farver på oppe på himlen, så er det derfor heller ikke et signal om krig, men en venlig påmindelse om, at vi i fred og fordragelighed i år kan fejre 800-året for, at Dannebrog blev vores kongeflag og siden nationalflag.
Message Truncated! !V TRIAL_VAR text Det var også i højsommeren 1969, altså for 50 år siden, at et menneske første gang satte sine ben på Månen. Og vi fik billeder retur deroppefra, som viste, hvor lille, hvor skrøbelig, hvor overskuelig og hvor smuk, den runde jord tager sig ud – sådan lidt på afstand.
Message Truncated! !V TRIAL_VAR text Og det var i sensommeren 1969, at det senere så populære og folkekære band Gasolin’ med Kim Larsen som forsanger blev til. Gasolin’ og Kim Larsen havde masser af succes dengang. Men de vidste også, at om natten, når lyset brænder ud, og alt bliver stille, så er du, så er jeg, ene og alene.
Message Truncated! !V TRIAL_VAR text Det er livets kontrast, som fejringen af sankthans med bål og sange og fællesskab også minder os om. Vi tænder lyset, når mørket er ved at falde på. I mørkets skær, ser vi lyset bedst. Det er i kontrast til stilheden, at vi værdsætter al den pludren, snakken og brummen, som er lyden af fællesskab og fest og glæde.
Message Truncated! !V TRIAL_VAR text Det er, når vi tænker på, hvor slemt det var engang, eller hvor ulykkeligt livet kan være i andre lande, at vi opdager, hvor lyst, hvor godt, hvor dejligt, vi i grunden selv har det. Det er, når vi ser på jorden ude fra universet, at vi opdager, hvor skrøbelig den er, og hvor meget, vi har brug for at passe på den og på hinanden. Det er efter en lang stribe af hverdage, at det er så helt vidunderligt at kunne holde fest, sankthansfest, midsommerfest, glædesfest, lysfest.
Message Truncated! !V TRIAL_VAR text Og lad så hjertevarmen og glædesblussene holde rigtig, rigtig længe i år. Rigtig god sankthans. Og rigtig god sommer.
Message Truncated! !V TRIAL_VAR text Kære Studenter\nRigtig hjertelig tillykke med jeres eksamen. I er ved vejs ende og kan puste ud. I har gået på Viborg Katedralskole i tre år. Det har været tre år med masser af hårdt arbejde, danske stile, matematikafleveringer, Studieretningsprojekt, fremlæggelser på klassen og nu til slut diverse eksaminer. Men det har selvfølgelig også været klassefester, Minervafester, galla, studierejser og diverse cafeer. 
Message Truncated! !V TRIAL_VAR text Men fælles for jer alle er, at I har brugt masser af kræfter på fagene og skolegangen – ellers havde I ikke siddet foran mig her i dag. Så nu er det tid til at feste og fejre sammen med kammerater og sammen med familien. I har fortjent det, og man hviler så godt ovenpå fuldendt gerning.
Message Truncated! !V TRIAL_VAR text Jeg vil også sige tillykke til jeres familie, der har støttet jer og stået bag jer i de tre år I har gået her. For alle os der har været med jer på rejsen hertil er det skønt at være her i dag. Vi glæder os alle sammen med jer og vi er stolte af jer.
Message Truncated! !V TRIAL_VAR text Nu er tiden på VK forbi. Et kapitel i jeres liv er slut. I er naturligvis glade for at det er ovre. Nu kan I med rigtig god samvittighed nyde, at I er færdige, nyde sommeren, den blå himmel, de mange flag, turene rundt til klassekammeraterne og ja en enkelt øl eller to måske – ja alle de forskellige festlige lejligheder. Det er i det hele taget en særdeles lykkelig tid.
Message Truncated! !V TRIAL_VAR text Lykke – Jeg vil starte med uddrag af et digt om lykken skrevet af Benny Andersen\nder er noget særligt ved lykken\nsom man ellers ikke møder\nmåske ligger fejlen der\nman kender for lidt til den\nburde sætte sig mere ind i den\n– jeg tror at det er en træningssag
Message Truncated! !V TRIAL_VAR text Lykken er noget særligt – noget positivt, men man kender for lidt til den siger Benny Andersen. Han tror det er en træningssag, at man bliver bedre til at være lykkelig, hvis man øver sig. Nu vil jeg dvæle ved hvad det vil sige at være lykkelig, altså at lære den at kende, så kan I kaste jer over træningen bag efter.
Message Truncated! !V TRIAL_VAR text Professor ved Aarhus Universitet Christian Bjørnskov har forsket i lykke og skrevet en bog om emnet. Jeg vil give jer en række citater af ham for på den måde at blive klogere på lykken. Bjørnskov skelner mellem to forskellige former for lykke: den lykkefølelse, der udspringer af lykkelige øjeblikke og så den mere langvarige lykke – det gode liv.
Message Truncated! !V TRIAL_VAR text De berusende, lykkelige øjeblikke – lykkeglimt – håber jeg, at I har haft og har mange af for tiden: når en mundtlig eksamen var godt overstået, det øjeblik hvor I endelig fik huen på hovedet af én som står jer nær, når familie og venner kommer for at fejre jer. Den slags lykkelige øjeblikke er vigtige for os. Den slags oplevelser skal helst komme ind i mellem og give os gode minder. Christian Bjørnskov er dog mere optaget af den langvarige lykke – det gode liv. Jeg vil fremhæve nogle af de elementer som ifølge Bjørnskov er med til at skabe det gode liv.
Message Truncated! !V TRIAL_VAR text Det første jeg vil nævne, er den personlige frihed, retten til selv at vælge livsforløb er vigtig for menneskers langvarige lykkefølelse. Der er heldigvis mange veje til det gode liv. Det er vigtigt, at man får lov til at vælge sine egne veje. Christian Bjørnskov siger: 'Fornemmelsen for personlig frihed i eget liv er central for folks opfattelse af deres eget liv, det giver dig mulighed for at vælge egen livsstil og –retning og mulighed for at lave ting om'.
Message Truncated! !V TRIAL_VAR text I forhold til det sidste 'mulighed for at lave ting om' og dermed påvirke jeres dagligdag og sætte jeres præg på tingene. Den mulighed har mange af jer benyttet jer af i den tid, I har gået her. Mange af jer har mest bidraget i faglige sammenhænge på klassen eller i sociale sammenhænge, hvor I var med til at sikre et godt sammenhold i klassen
Message Truncated! !V TRIAL_VAR text Andre var med i Senatet eller i forskellige former for udvalgsarbejde. Der er fx nogle af jer, som har været med i Grøn VK og på den måde taget en række initiativer på skolen. I har fx delt rundstykker ud til dem som kom på cykel og os der kom i bil måtte undvære rundstykkerne og nøjes med den dårlige smag i munden mens vi dukkede os bag bilruden. Nogle af jer har været med til at lave musicalen 'Enden før begyndelsen'. Heri diskuterede I, hvad det var, det begrænsede jeres frihed. 
Message Truncated! !V TRIAL_VAR text Jacob sagde 'Hvis frihed er vores mål, så er det eneste vi skal gøre at fjerne alle de ting, der forhindrer os i at gøre hvad vi vil'. Og så diskuterede I hvad det var - om det var skolen eller det var forpligtelsen til hele tiden at være online. I musicalen klippede I kablet til nettet og gjorde oprør mod skolens stramme rammer.
Message Truncated! !V TRIAL_VAR text Nogle af jer har siddet i morgensamlingsudvalget og har gang på gang brugt en aften eller en søndag eftermiddag på at forberede morgensamling for resten af skolen. Nogle af jer har arrangeret velgørenhedsløb for de danske hospitalsklovne, en gruppe har arrangeret galla her i skolegården og meget, meget andet. Et af de sidste aftryk, I har sat på skolen, var en flot 3.g-underholdning på jeres sidste skoledag. Det var en god og sjov afslutning på jeres tre år. I har på mange forskellige måder sat jeres præg på skolen. 
Message Truncated! !V TRIAL_VAR text Jeg vil sige jer rigtig mange tak for jeres bidrag. Det er dem, der gør Katedralskolen til et helt særligt sted at være.
Message Truncated! !V TRIAL_VAR text I forhold til at bruge den personlige frihed til at vælge livsstil og retning, er der rigtig mange valg at træffe: Hvor og hvordan skal I bo? Alene eller sammen med andre? Og hvis det er sammen med andre, er det så at blive hjemme ved forældrene lidt endnu eller flytte sammen med venner eller en eventuel partner? Og hvor skal det være? I Viborg eller en af de store studiebyer – eller i udlandet? 
Message Truncated! !V TRIAL_VAR text Hvad skal I bruge tiden på både på kort sigt og længere sigt? Skal man vælge et sabbatår og ud at tjene penge? Eller et sabbatår og ud at rejse? Eller gå i gang med uddannelsen med det samme? Ja det lyder jo overvældende med de alle de spørgsmål, men jeg vil bevæge mig ud på dybt vand og give mit bud på et svar lige om lidt, men inden da vil jeg komme ind på et par punkter mere vedrørende det gode liv – det lykkelige liv.
Message Truncated! !V TRIAL_VAR text Et andet vigtigt punkt i forhold til den langvarige lykke er sociale relationer og det at have tillid til hinanden. I mange tilfælde er vi afhængige af hinanden og afhængige af personer vi ikke kender. Christian Bjørnskov siger: 'Tillid og ærlighed belønnes med tillid og ærlighed. Jo længere tilliden strækker sig til andre mennesker desto mere beskyttet er vi mod mange af de bekymringer, som ellers kunne belaste os ...
Message Truncated! !V TRIAL_VAR text Den helt store konklusion er, at andre mennesker er den vigtigste kilde til vores lykke'. Altså vores familie, vores venner, den rigtige partner, et godt netværk og det at indgå i et fællesskab.
Message Truncated! !V TRIAL_VAR text De sidste tre år har en væsentlig del af jeres sociale liv foregået på Viborg Katedralskole både i og udenfor timerne, I har været en del af VK-fællesskabet. For mig personligt har det været en fornøjelse at følge jer på sidelinjen og opleve den gode stemning fx til lektiecafe på biblioteket eller ved et gruppearbejde på balustraden eller i skolegården til aftensmad på kollegiet eller til cafe i Kentauerhaven. Det er nogle af de gode minder om jeres årgang, som jeg vil tage med mig. 
Message Truncated! !V TRIAL_VAR text Hvis enkelte af jer skulle blive en smule vemodige ved tanken om at det er slut med VK-fællesskabet og at der er nogle af kammeraterne som I måske aldrig ser igen, så vil jeg med Dr. Seuss’ ord sige: 'Græd ikke fordi det er slut, smil fordi det er sket'. Jeg håber og tror, at I har skabt netværk her på skolen, nogen som bliver ved med at være en del af jeres bekendtskabskreds og nogen I altid vil kunne trække på, så I kan tage en del af VK-ånden og VK-fællesskabet med jer.
Message Truncated! !V TRIAL_VAR text Det sidste punkt jeg vil nævne i forhold til den langvarige lykke, er uddannelse, arbejde og karriere. Nu står I ganske vist overfor en velfortjent sommerferie, så lige nu er det sikkert vanskeligt at se arbejde og uddannelse som en vej til det gode liv. I den netop overståede læseferie har det været skolen, som har forhindret jer i det gode liv, men vi glæder os jo netop til ferierne fordi de er afbræk fra hverdagen – vi føler, at vi har gjort os fortjent til dem. Arbejde og studier giver identitet og en følelse af at man bidrager til fællesskabet og til samfundet.
Message Truncated! !V TRIAL_VAR text Det giver en følelse af at man hører til og at man har betydning. Tænk bare på en undervisningssituation. Den gode time opstår netop når alle er med og deltager. Eller gruppearbejdet, der ikke fungerer, hvis nogen af gruppemedlemmerne bliver hjemme – særligt ikke hvis det er ham eller hende der har notaterne.
Message Truncated! !V TRIAL_VAR text Nu får I dagens sidste citat af Christian Bjørnskov. Han siger det på følgende måde: 'Hvis du vil være lykkelig, skal du arbejde med det, du er bedst til – og har mest lyst til ... Valg af uddannelse og karriere er vigtige beslutninger, som kræver omtanke og fordybelse ... Det kræver, at du mærker efter, hvad der vil gøre dig lykkelig ... Hvis du har brug for tid til at finde dig selv og til at tænke over, hvad du gerne vil, er den tid rigtig godt givet ud'.
Message Truncated! !V TRIAL_VAR text Mange slår i disse år på tromme for, at alle unge skal vælge uddannelse hurtigst muligt og gennemføre på kortest mulig tid. For nogle af jer er det et godt råd, fordi nogle af jer ved allerede, hvad I vil læse og har planlagt at starte efter sommerferien – og det er fint. Men der er også mange af jer som ikke har besluttet jer endnu eller som af andre grunde har behov for sabbatår. 
Message Truncated! !V TRIAL_VAR text Det er der ikke noget galt med. Man kan foretage sig mange fornuftige ting i et eller flere sabbatår: man kan lære meget af at rejse eller være på højskole og meget andet, men også more sig og mærke livet væk fra lektier, afleveringer og eksaminer. For de af jer, der har brug for tid til at finde jer selv og til at tænke over, hvad I gerne vil, er den tid rigtig godt givet ud, bare I sørger for at få jer en uddannelse, når I er rede til det.
Message Truncated! !V TRIAL_VAR text Nogle gange kan den personlige frihed og det faktum, at man selv skal vælge sin egen vej, også føles som en belastning. Man kan føle, at man så også står alene med ansvaret. Det vil jeg gerne forsøge at bløde lidt op på. Jeg lovede tidligere i min tale, at jeg ville give mit bud på hvad I fremadrettet skal bruge tiden på – det punkt er jeg kommet til nu. Ikke overraskende er mit svar, at det findes der ikke kun ét svar på. Der ikke kun én lykkelig vej til dét gode liv.
Message Truncated! !V TRIAL_VAR text For de fleste af os findes der mange veje og mange forskellige mulige versioner af det gode liv. Et kinesiske ordsprog siger: 'Lykke er ikke en destination, men en måde at rejse på' og vær opmærksom på 'at lykken aldrig bliver mindre af at blive delt'.
Message Truncated! !V TRIAL_VAR text For det drejer sig for hver enkelt af jer om at vælge én af flere mulige veje. Hav tillid til jer selv og til hinanden og brug jeres netværk. Påvirk vejen mens I rejser, så bliver det til jeres gode liv. Jeg vil ønske jer rigtig god rejse.
Message Truncated! !V TRIAL_VAR text Kære Alle\nMit navn er Andrea Rygg Karberg, og jeg startede 1. juni som ny direktør for Nivaagaards Malerisamling. Mine første 23 dage har været forrygende travle, skægge og glade. Jeg har set frem til at opleve også denne her smukke Nivaagaard-tradition, og jeg blev meget beæret, da jeg blev bedt om at holde årets båltale. En båltale er jo sådan en slags frit emne, så jeg har haft mange forskellige ideer – og jeg er endt med at ville tale om en række H’er: Sankt Hans – hedenskab – hekse – og Holger Drachmann.
Message Truncated! !V TRIAL_VAR text Det er faktisk i morgen, 24. juni, der altid har heddet sankthansdag – og aftenen inden er så sankthansaften – og denne Hans er det danske navn for Johannes Døberen, ham vi kan se i mange værker herinde i samlingen! Han var jo lidt af en dommedagsprædikant, der også banede vejen for profetens komme og døbte Jesus. Hans mor var i familie med Jomfru Maria, og når madonna af og til ses afbildet med to drengebørn, er den ene altid Jesusbarnet og den anden Johannes Døberen, der altså var netop et halvt år ældre end Jesus.
Message Truncated! !V TRIAL_VAR text Danskernes sankthansbål og sankthanstraditioner har for mig at se intet med Johannes Døberen at gøre. Det er gamle hedenske traditioner, der er overført til den kristne tid og har fået nye navne. Vi fejrer i dag, at vi sådan ca. har årets længste dag og årets korteste nat – ligesom vi har lagt Jesu fødselsdag ca. på den dag, hvor man altid har markeret årets korteste dag og længste nat. 
Message Truncated! !V TRIAL_VAR text Så selv om det ikke er til at holde ud at tænke på, handler dagen i dag om, at nu går vi mod mørkere tider!! Og det er jo fornuftigt at udskyde det længst muligt ved blandt andet at tænde et stort bål og nyde ildens lys som en hyldest til den livgivende sol, vi elsker og tit savner. I alle de såkaldt primitive religioner er solen den stærkeste guddom, og festen i dag er i sin grundvold herligt hedensk.
Message Truncated! !V TRIAL_VAR text Så er der det med heksene. Vi har i dag her på bålet en sjældent flot en af slagsen, som er lavet af de lokale spejder-juniorer, 'De Vilde Svaner', som jeg gerne vil sige en stor tak til. Jeg vil også gerne sige tak til en af vores mange fantastiske frivillige, John, som, når jeg er færdig, vil tænde bålet. 
Message Truncated! !V TRIAL_VAR text Jeg ved ikke, hvad Nivaagaards Malerisamling skulle gøre uden jeres mange talenter og store engagement, det er helt vidunderligt, at der er så mange, der gerne vil yde noget ekstra i en god sags tjeneste, som eksempelvis en kunstsamling i verdensklasse, der er givet i gave til os alle. Generøsitet er et nøgleord for Nivaagaards Malerisamling.

Message Truncated! !V TRIAL_VAR text Tilbage til H’erne og heksene. De kloge koner med kendskab til magi. Deres urgamle ritualer blev forbudt med kristendommen, de blev gjort til noget uhyggeligt i folkeeventyrene, hvor de vil spise Hans og Grethe, og det er først på det seneste med Harry Potter bøgerne, at de er blevet populære igen. Heksebrændingerne er et meget mørkt kapitel i historien.
Message Truncated! !V TRIAL_VAR text I Danmark intensiveredes heksejagten under Kong Christian IV, renæssancekongen, i den tid, vi også har mange billeder fra her i samlingen. Vi kender ham som en kunstnerisk sjæl og en stor bygherre – og så var han helt vild med kvinder. Han var en mægtig herre, men tit tog kvinderne magten over ham, de ødelagde hans koncentrationsevne – han blev kulret og tænkte sandsynligvis, at det aldrig kunne være hans egen skyld, men at kvindfolk simpelthen havde en særlig evne til at forhekse de stakkels mænd.
Message Truncated! !V TRIAL_VAR text Der findes mange nedskrevne retssager fra den tid, og det er frygteligt at tænke på, hvis man ikke selv i dag tror på hekse, hvad det er for faktorer, der har gjort visse kvinder til udstødte syndebukke og ofre for beskyldninger om at være hekse. Det har tit været de klogeste og smukkeste kvinder, som nogle var jaloux på, eller de svageste og fattigste, som var nemme at træde på. De benægtede alle til at starte med, men efter en passende mængde tortur indrømmede de deres heksekunster, som vi nok alle ville gøre.
Message Truncated! !V TRIAL_VAR text Jeg har læst om en ægtemand, der holdt en hel uge, før han indrømmede, at ja, hans kone var så en heks da. Og så blev de brændt, og med dem det onde selv, håbede man. Nogle århundreder senere kan tingene blive vendt på hovedet, og dermed hvem, der egentlig udførte den onde handling. Behovet for syndebukke er almenmenneskeligt og florerer til alle tider. 
Message Truncated! !V TRIAL_VAR text Selv om det er helt utopisk, er det mit ønske, at den heks, vi brænder i aften, ikke er et menneske, men et symbol på al uretfærdighed. Lad os brænde behovet for syndebukke og påtage os ansvaret for vore egne handlinger. Lad os favne heksene, dem, der render rundt derude – og heksene i os selv. Der er gode og onde tilbøjeligheder i os alle, og hvis man vil stræbe efter at udrydde det onde, er det ganske fornuftigt at prøve at starte med sig selv.
Message Truncated! !V TRIAL_VAR text Og så er jeg nået til den kære Holger Drachmann, som jo har skrevet den midsommervise, vi om lidt skal synge, som John vil hjælpe med at dele ud. Teksten er så smuk, og jeg håber sådan, at vi kan leve op til digterens ord om, at vi vil kæmpe imod ufred, lidt selvmodsigende, men netop fordi vi vil have fred her til lands. Og Drachmann slutter med at sige, at freden kan vindes, hvor hjerterne aldrig bliver tvivlende kolde.
Message Truncated! !V TRIAL_VAR text Det er rigtigt. Når ondskaben skal bekæmpes, skal vi starte i vore egne hjerter. Hvad end vi i aften mindes Johannes Døberen eller solguden, brænder vi på vores bål ikke en stakkels uskyldig heks. Vi drømmer om at brænde ufreden selv. Vi sender kærlige tanker til alle de studenter, der har kørt i vogn i dag, og til alle unge mennesker, der med digterens ord lige nu går glade til dans. Vi glæder os til den lange, smukke og vidunderlige sommer, der ligger foran os. Og lad nu vores sankthansbål varme os helt ind i vores hjerter, så de aldrig bliver tvivlende kolde.
Message Truncated! !V TRIAL_VAR text Goddag alle sammen. Mit navn er Frederik Sandby. Jeg er studerende ved kandidatuddannelsen i Klimaforandringer ved Københavns Universitet og er medstifter af Den Grønne Studenterbevægelse. I har måske hørt om os, ja, det er blandt andre os, som stædigt og utålmodigt går sammen i regn og slud til klimastrejkerne og mange af os, som arrangerer Folkets Klimamarch for at kræve øjeblikkelig klimahandling og en verden uden total klimakollaps.
Message Truncated! !V TRIAL_VAR text I dag er jeg her jo for at tale om de 17 verdensmål, og det er vel meget passende, for som Katherine Richardson siger, så er den mest effektive måde at løse klimakrisen på samtidig at opfylde de 17. verdensmål.
Message Truncated! !V TRIAL_VAR text De 17 verdensmål er en vision om en bæredygtig verden, men på mange måder er de 17 verdensmål for mange unge blevet synonym med politikere, som siger én ting, og gør en anden. Så når vi i dag er samlet for at tale om, hvordan vi kan engagere de mange frem for de få, så har vi først en grundlæggende opgave foran os. Vi har til opgave at sørge for, at vi få selv tror på de 17 verdensmål. For gør vi egentlig det?
Message Truncated! !V TRIAL_VAR text De 17 verdensmål handler om en verden i mere harmoni end i dag, men på en række af verdensmålene, nemlig de, som omhandler vores natur og klima, fejler vi igen og igen.
Message Truncated! !V TRIAL_VAR text Så er det da klart, at vi unge bliver desillusionerede, fordi samtidig med at vi kan se, at det går den forkerte vej, ser vi samtidig at danske og udenlandske forskere siger, at Danmark er et af de lande i verden, som bidrager allermest til menneskeskabte klimaforandringer pga. vores massive klimaaftryk. Derfor bliver de 17 verdensmål udvandede, og derfor går tusindvis af unge i Danmark og millioner af unge verden over fredag efter fredag sammen i klimastrejkerne.
Message Truncated! !V TRIAL_VAR text Hvis vi ønsker, at verdensmålene skal forankres i befolkningen, så skal der først og fremmest ærlighed og ansvarlighed tilbage i Folketinget, ærlighed i at fortælle situationens alvor og ansvarlighed i at behandle det, for hvad det er: nemlig en eksistentiel krise.
Message Truncated! !V TRIAL_VAR text Men bliver dette gjort? Mener I, at regeringens finansudspil afspejler en verden, der bevæger sig imod et økologisk kollaps og samfundskollaps? Kan man gå ind for de 17 verdensmål og fortsat give tilladelser til at udvinde mere og mere olie i Nordsøen? Det 13. verdensmål lyder: Vi skal handle hurtigt for at bekæmpe klimaforandringer og deres konsekvenser.
Message Truncated! !V TRIAL_VAR text Men alligevel får regeringen det til at lyde som om, at en 70% reduktion i danske, nationale drivhusgasser i 2030 målt i forhold til 1990 er en næsten uoverkommelig opgave, selvom det kun er et skridt på vejen til at opnå klimaretfærdighed og opfylde de 17 verdensmål.
Message Truncated! !V TRIAL_VAR question Spørgsmål:\nMener taleren at en 70% reduktion af danske nationale drivhusgasser i 2030 målt i forhold til 1990 er tilstrækkeligt for at opnå klimaretfærdighed?
Message Truncated! !V TRIAL_VAR text For hvis vi omsætter reduktionsmålet til den procentmæssige reduktion i det totale danske klimaaftryk, altså medregnet forbrugsopgjorte udledninger, så er det kun en 25% reduktion i 2030 målt i forhold til i dag. Synes I, det er ambitiøst?
Message Truncated! !V TRIAL_VAR text Så sent som i tirsdags stod statsministeren og forsikrede os om, at regeringen vil handle for at opfylde det 13. verdensmål og bekæmpe klimakrisen. Men der er på nuværende tidspunkt absolut ingenting, som peger på, at vi tidsnok ser fundamentale samfundsforandringer. Til det er der brug for en helt ny form for politisk mod og vilje. Vi unge ønsker, at den viden, som udvikles på universiteterne også anvendes i samfundet. Vi ønsker et samfund, som er mere baseret på fakta, mod og visioner.
Message Truncated! !V TRIAL_VAR text Selvom der allerede eksisterer bunkevis af forskning, som politiske ledere og beslutningstagere burde tage udgangspunkt i, så ønsker vi unge at se mere forskning, der søger at realisere globale mål for social og miljømæssig bæredygtighed. Og udover at bidrage til den internationale forskning skal disse resultater hurtigt omsættes til formidling, samarbejde og handling i dansk politik og bred offentlighed.
Message Truncated! !V TRIAL_VAR text For der er behov for, at universiteterne målrettet arbejder med de 17 verdensmål som rettesnor, og at universiteterne får en stærkere rolle som den primære institution til at istandgøre fremtidens generationer til det 21. århundredes udfordringer.
Message Truncated! !V TRIAL_VAR text Vi har brug for at få alle fagligheder i spil, da det i høj grad er gennem tværfaglige løsninger, at vi skal håndtere de 17 verdensmål. Vi skal have igangsat processer for, hvordan de enkelte fagområder kan arbejde med og bidrage til at forhindre klimaforandringerne og løse den økologiske krise. Centralt er det, at der også skal undervises i økonomiske teorier, hvor klodens planetære grænser indtænkes i det økonomiske system.
Message Truncated! !V TRIAL_VAR text For et af vores største problemer er, at det økonomiske system, som vores fantastiske velfærdsstat, som visionære danskere har skabt i det 20. århundrede, er baseret på et stort forbrug af fossile brændsler og en generel overudnyttelse af jordens naturressourcer.
Message Truncated! !V TRIAL_VAR text I det 21. århundrede er det modige politikeres opgave at redefinere velfærdsstaten på en måde, hvor velfærd og et lavt klimaaftryk går hånd i hånd. Det lykkes kun, hvis vi tager ansvar for alle de danske udledninger - også dem, vi har outsourcet til udlandet.
Message Truncated! !V TRIAL_VAR text Hvis vi vil engagere de mange frem for de få i 17 verdensmål, så skal vi sørge for at vise, at de 17. verdensmål bliver taget seriøst. For verdensmålene er et smukt rammeværk for en bæredygtig verden for alle mennesker på planeten og en nødvendighed for fremtidens velfærd, stabilitet og lykke.
Message Truncated! !V TRIAL_VAR text Kære studenter\nEt stort tillykke med jeres eksamen. I sidder nu her, som så mange før jer har gjort. I har med hårdt slid taget jeres studentereksamen, proppet jeres hoveder med viden og nu fortjener I at blive fejret. Nogle af jer ser måske også lidt trætte ud, men det skyldes måske ikke kun det hårde, faglige arbejde.
Message Truncated! !V TRIAL_VAR text I har været igennem 12-13 års skolegang hvor det meste har været lagt til rette for jer. Nu skal I til at bruge jeres viden, i første omgang til at vælge hvilken retning jeres tilværelse skal tage. For de fleste af jer er det nok første gang nogensinde, at der ikke er et oplagt valg for hvad I skal efter sommerferien.
Message Truncated! !V TRIAL_VAR text I bliver presset af ungdomsarbejdsløshed og Folketinget presser jer med fx SU-reform til at gå hurtigt i gang med videregående studier. Jeg håber, I føler, at vi har klædt jer godt på i løbet af jeres tre år på VK, så I har den viden og de kompetencer, der kræves for at træffe en god beslutning for jeres videre færd.
Message Truncated! !V TRIAL_VAR text Men viden - hvad er det egentlig, hvad vil det sige at vide noget og kunne noget her i 2013? Jeres bedsteforældres generation skulle lære kongerækken udenad, remser med Europas floder og byer, ja sågar salmevers. Jeg ved ikke hvor stærke I er i kongerækken – I er næppe blevet hørt i det, men for jer er viden noget andet. I lærer mindre udenad og det skyldes nok først og fremmest, at I er meget bevidste om, hvor let I har ved at slå faktuel viden op. Man kan let føle, at man ved alt, hvad internettet ved. Bare man har en smartphone, iPad eller computer, så kan man slå det op.
Message Truncated! !V TRIAL_VAR text De fleste af jer kender den situation, at læreren har stillet et spørgsmål. I selv eller en af kammeraterne har hurtigt googlet det og har fundet svaret, rakt hånden op og har svaret korrekt på lærerens spørgsmål. Man kan betragte den situation på flere måder: Snød I læreren? eller snød I jer selv? Eller var det i virkeligheden en rigtig fornuftig måde at løse opgaven på? 
Message Truncated! !V TRIAL_VAR text Professor i psykologi ved Harvard University Daniel M. Wegner har skrevet en artikel med titlen 'Don’t fear the cybermind'. Hans siger altså, at vi ikke skal frygte det han kalder Cybermind. Han anbefaler, at vi accepterer internettet som en hukommelsesudvidelse og forstår, at grænsen mellem vores egen bevidsthed og internettet bliver mere og mere flydende.
Message Truncated! !V TRIAL_VAR text I virkeligheden er den måde at arbejde på karakteristisk for mennesket også uafhængigt af internettet. Vi mennesker lever sammen i grupper og netværk, hvor vi støtter hinanden med vores forskellige kompetencer eksempelvis vores forskellige viden. Nogen af jer kender måske den situation hjemmefra, at hvis man skal vide noget om familiens fødselsdage så går man til et familiemedlem, skal man vide noget om bilen så er det et andet familiemedlem man går til. Der er ikke én person i gruppen som ved det hele, men tilsammen ved de rigtig meget.  
Message Truncated! !V TRIAL_VAR text På den måde er internettet blot en teknisk udvidelse af den måde at samarbejde og videndele på. Vi er alle blevet en del af et stort cybermind. Så længe vi er forbundet til vores maskiner gennem snak og tastetryk, kan vi alle være en del af det største og smarteste sind nogensinde. Det er kun, når vi er fanget i et øjeblik uden vores net-forbindelse, at vi vender tilbage til vores egen beskedne hukommelse. Og det sker efterhånden sjældnere og sjældnere.
Message Truncated! !V TRIAL_VAR text I har lige som den første årgang været igennem en eksamensperiode med adgang til internettet, men dog med en masse restriktioner og begrænsninger: krav om at I ikke måtte kommunikere og dermed heller ikke søge på internettet og så mister internettet jo en stor del af sin værdi. Men man arbejder i øjeblikket på at justere eksamensformerne, så gad vide om ikke man om få år kan benytte internettets muligheder fuldt ud – også til eksamen.
Message Truncated! !V TRIAL_VAR text Internettet har eksisteret i hele jeres levetid. De sociale medier såsom Facebook og YouTube har eksisteret siden I var 10-12 år gamle. Det gør jer i den grad til superbrugere og det giver jer en masse muligheder og fordele, men der er et par faldgruber som I bør være opmærksomme på:
Message Truncated! !V TRIAL_VAR text Plagiat. Det er blevet meget let - man finder et eller andet tilsyneladende brugbart på internettet, kopierer og indsætter. Umiddelbart er det positivt. Andres viden bliver brugt og kommer til at indgå som viden hos endnu flere. Det foregår også professionelt, der dukker jævnligt sager op om litterært plagiat eller forskningsmæssigt plagiat.
Message Truncated! !V TRIAL_VAR text 'Der er mange mennesker, der kommer til et livsresultat ligesom skoledrenge; de snyder ved at skrive facit ud af regnebogen uden selv at have regnet stykket'. Den sætning er plagiat fra min side. Det er ikke mig, der har formuleret det. Æren tilskrives den danske filosof Søren Kierkegaard. Det er i orden at benytte noget som andre har formuleret, når bare man ærligt siger, hvor man har det fra. Kierkegaard påstår her, at mange mennesker finder en vej igennem livet uden selv at have lavet mellemregningerne og dermed uden at have en dybere forståelse.
Message Truncated! !V TRIAL_VAR text Jeg vil i forlængelse heraf kommentere en anden mulig faldgrube ved at vende tilbage til noget af det jeg sagde tidligere: hvad var det som jeres bedsteforældre fik ud af at lære så meget udenad? De fik opbygget nogle tankestrukturer som gjorde dem i stand til at forstå, analysere og fortolke diverse input. Hvis de stødte på et årstal, vidste de med det samme en hel masse om samfundet på det pågældende tidspunkt ud fra en viden om hvilken konge som regerede. 
Message Truncated! !V TRIAL_VAR text Det er vigtigt for jer, at I fortsat opbygger en base af viden for selvom det er blevet lettere at slå faktuel viden op på internettet, så er det nødvendigt, at I har et skelet at hænge den viden op på. Så hvis I besvarer lærerens spørgsmål ved at slå svaret op på Google, så er det i orden, hvis I selv forstår svaret og kan forholde jer til det, men hvis I blot videregiver det som papegøjer, så fungerer det ikke, og I snyder jer selv. Det gælder ikke kun i gymnasiet og i skoleverdenen, men også i det samfund I skal ud i bagefter.
Message Truncated! !V TRIAL_VAR text Jeg citerede for lidt siden Kierkegaard og da det i år er 200 år siden hans fødsel vil jeg dvæle lidt ved ham. Hvad husker vi Kierkegaard for i dag, hvad kan vi bruge ham til? Kierkegaard var optaget af individet. Han opfordrer individet til at træde i karakter blive synlig. Menneske er ikke noget man er, men noget man bliver igennem de valg man træffer.
Message Truncated! !V TRIAL_VAR text Kierkegaard har fyldt meget i medierne her i 2013. Eksempelvis har Kulturredaktør på Berlingske Jesper Beinov skrevet følgende: 'Kierkegaards arv handler, for mig at se, om, at det frie valg er det moderne menneskes vilkår samtidig med at man er forpligtet på næsten. Ingen tvinger os i dag til bestemte livsvalg. Vi kan vælge at overtage det nedarvede, det overleverede, eller vi kan vælge at forkaste det. Så længe vi ikke skader andre, men lidenskabeligt og oprigtigt vælger og vedstår os vores valg, er der ingen som anfægter vores ret til dette'
Message Truncated! !V TRIAL_VAR text I står overfor at skulle træffe valg for jeres liv og der er et utal af muligheder: I kan fortsætte med at studere til august, og hvis I gør det, har I alle mange forskellige studier at vælge imellem. Eller I kan holde et eller flere sabbatår for at tjene penge, eller for at tage på højskole, tage ud at rejse. Der er virkelig mange muligheder. Nogle af jer vil nok også opleve, at man ikke altid kan gå den korteste og mest lige vej. Man ved aldrig hvilke muligheder og forhindringer, der dukker op. 
Message Truncated! !V TRIAL_VAR text Folketinget presser jer til at gå hurtigt i gang. For nogle af jer vil det være det rigtige valg – for andre kan det være bedre med en pause. Der findes ikke en facitliste med rigtige valg eller forkerte valg. Men jeg tror på værdien af at tage de valg man træffer alvorligt. Hvis ikke man har en plan, så har man ikke noget at afvige fra. Så risikerer man at flyde med strømmen som en korkprop i en bæk.
Message Truncated! !V TRIAL_VAR text Nu har jeg talt om individets frie valg. Frihed er en helt central værdi for os danskere, men en anden lige så vigtig værdi er individualismens modstykke: fællesskab. Og hermed vil jeg forlade Kierkegaard, for når det drejer sig om fællesskab er det ikke Kierkegaard, man skal lytte til.
Message Truncated! !V TRIAL_VAR text Jeg har ved samtaler med mange af jer fornemmet hvor meget fællesskabet betyder for jer, både fællesskabet i klassen, på årgangen og på tværs af årgangene – VK-fællesskabet. I har ikke alle haft lige gode vilkår for at deltage i fællesskabet – her tænker jeg specielt på ITX-klassen. 
Message Truncated! !V TRIAL_VAR text Vi dimitterer i år den første ITX-klasse. I har dels haft nogle HTX-fag fra Mercantec og nogle STX-fag fra VK og så har i idrætten til fælles. I har været i den helt særlige situation, at I to dage om ugen har været på Mercantec og tre dage om ugen her på VK. Det har selvfølgelig nogle gange gjort det vanskeligt for jer at føle tilhørsforhold både til den ene og den anden skole. Men i dag dimitterer jeg jer herfra og understreger hermed, at I er og altid vil være en del af VK’s årgang 2013.
Message Truncated! !V TRIAL_VAR text Og til hele årgangen vil jeg sige, at I har bidraget. Nogle mest i arbejdet på klassen, og andre i det store fællesskab. Det er helt afgørende for at få den nødvendige sammenhængskraft på skolen. Også for samfundet er det vigtigt, at det består af borgere, der er bevidste om deres pligter og moralske ansvar. Den danske filosof og læge \nKlemens Kappel har sagt:
Message Truncated! !V TRIAL_VAR text Vi er villige til at handle moralsk (også når det ikke umiddelbart gavner os selv), men kun så længe vi kan konstatere, at andre også gør det. Hvis man ser, at andre ikke yder deres til et moralsk projekt, så mister man selv sin motivation til at yde sit.
Message Truncated! !V TRIAL_VAR text For at bevare et samfund, som vi alle ønsker at leve i, er den enkelte således nødt til at handle moralsk og yde sit til fællesskabet, ellers falder fællesskabet fra hinanden og sammenhængskraften forsvinder. Det gælder både i det nære og det lidt fjernere. Så lad være med at snyde i skat og tilran jer ikke fordele, I ikke er berettiget til. Gør ikke på jeres arbejdsplads kun det, I skal. Gør også det, der er nødvendigt og engagér jer.
Message Truncated! !V TRIAL_VAR text I har som enkeltindivider og som årgang formået at engagere jer. fx via Senatet, med musicalen Tusindårsfornemmelser, Dansk Røde Kors indsamling, Novus, Radio WadUp, morgensamlinger, café, Minerva etc. På den måde har I bidraget positivt til fællesskabet her på skolen. Fællesskaberne begynder med familie og venner, går via arbejdspladsen og lokalsamfundet til hele Danmark for til sidst at ende med hele verden. Hvis synsvinklen kun er ens egen snævre, får vi en verden, som de fleste vil have det dårligt i. Det er dog vigtigt at begynde med det nære. Magter man ikke det, kan man heller ikke frelse verden.
Message Truncated! !V TRIAL_VAR text Jeg har givet jer nogle gode råd: Først det ret konkrete at udnytte de fordele som jeres generation har, for brug af det som Daniel M. Wegner kalder cybermind.\nMen gør det kritisk og med høj moral. Det er fint at benytte internettets muligheder til netværksdannelse og videndeling, men I skal sørge for konstant at udvide jeres eget skelet af viden, ellers risikerer I, at det bliver plagiat og papegøjesnak.
Message Truncated! !V TRIAL_VAR text Stå ved de valg I træffer, men ikke på en dumstædig måde. Forudsætninger kan ændre sig og man kan i nogle tilfælde være nødt til at træffe nye valg. Tænk i fællesskaber og engagér jer.
Message Truncated! !V TRIAL_VAR text Den engelske forfatter Oscar Wilde sagde: 'Det eneste man kan gøre med gode råd, er at give dem videre. Selv har man aldrig nytte af dem'. Jeg har valgt at give jer nogle stykker. Jeg håber, I vil tage det positivt. Det er et udtryk for oprigtig interesse fra min side. Jeg vil ønske jer alt mulig held og lykke på jeres fremtidige færd og sige til jer, at I altid er velkomne på Viborg Katedralskole.
