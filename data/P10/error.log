Message Truncated! !V TRIAL_VAR text Som I allerede ved, vil vi om lidt tænde for et bål, der vil brænde et skab af – det skab, vi har følt os begrænset af, indelukket i, og som de fleste af os er brudt ud af for at kunne blive lykkeligere.
Message Truncated! !V TRIAL_VAR text 'Men skabe er da ganske praktiske til opbevaring af mangt og meget, ikke sandt?' Jo, opbevaring af værdier, det er rigtigt – men når vi først begynder at sætte spørgsmålstegn ved disse værdier, så føles skabet mere og mere trangt, for det kan ikke rumme vores ideer og følelser mere.
Message Truncated! !V TRIAL_VAR text 'Jamen hvad er der i det skab?' Der er en opfattelse af at kvinder og mænd skal tænke, føle, klæde sig og handle forskelligt – fordi nogle er kvinder og andre er mænd. Kønsroller kalder vi det. Men det rækker faktisk meget længere end bare til roller, vi spiller – rollerne invaderer vores tanker og vores følelser, så vi næsten ikke kan tænke uden for rollen, så længe skabet omslutter os, og i hvert fald først og fremmest føler vi må tage hensyn til dem, der er i skabet...
Message Truncated! !V TRIAL_VAR text Når vi endelig bryder ud af skabet og for alvor viser og siger det, der ikke passer i det normative skab, kan vi godt opleve negative reaktioner – men så sandelig også positive – for vi er jo slet ikke alene!
Message Truncated! !V TRIAL_VAR text Der er nemlig andre som ligner os mere eller mindre, vi er en broget og mangfoldig flok i alle aldre, hudfarver, kulturelle baggrunde, med og uden handicap, med og uden tro, af forskellig politisk overbevisning, og – vigtigst for os her: af flere forskellige kønsidentiteter og seksuelle orienteringer.
Message Truncated! !V TRIAL_VAR text Fælles for os er, at vi er en regnbueminoritet i forhold til flertallets skab – men det betyder ikke at majoriteten har ret. Vi vil udefra informere om, at der er andre måder at se tingene på, tilbyde et alternativt syn på livet og verden, som kan hjælpe nogle – især børn og unge – ud af et skab, de mistrives i.
Message Truncated! !V TRIAL_VAR text Vi har to kriser: en økonomisk krise og en klima- og ressourcekrise. De skal løses sammen. Lige nu står vi på en brændende platform: Kina sidder på markedet for ressourcer som blandt andet sjældne mineraler og en lang række andre værdifulde og kritiske ressourcer, samtidig med at både ressourceknaphed og -forbrug stiger.
Message Truncated! !V TRIAL_VAR text EU's vision for 2020 er at 50 procent af husholdningsaffaldet genanvendes. Vores fælles vision for 2020 skal være endnu mere ambitiøs – og stile mod at deponering stort set ophører og genanvendelsen stiger markant. Regeringens 50 nye millioner til miljøteknologi på finansloven skal understøtte udviklingen. I skal bidrage med løsninger! Bedre ressourceforvaltning og affaldsforebyggelse er nogle af nøgleordene.
Message Truncated! !V TRIAL_VAR text Når affaldet genanvendes, skal det gerne blive til produkter af høj kvalitet, som forbrugerne vil købe. Vi skal med andre ord undgå downcycling og ikke forringe kvaliteten af materialerne. Målet er at recirkulere mange flere af de værdifulde ressourcer, der findes i affaldet.
Message Truncated! !V TRIAL_VAR text Som for eksempel når affald af Rockwool i Danmark kan blive indsamlet og genbrugt til ny Rockwool. På samme tid får man en billig råvare, der kan erstatte nye råvarer, og man er fri for at skulle deponere affaldet. Begge dele sparer kloden for udledning af en masse CO2.
Message Truncated! !V TRIAL_VAR text Det er ikke nok kun at overveje energiindholdet i affaldet – der findes mange andre værdifulde og udtømmelige ressourcer, som ikke bør gå til spilde. Eksempelvis metaller og sjældne jordarter som anvendes i mobiltelefoner og pc'er. Både europæiske og nationale initiativer er nødvendige for at øge ressourceeffektiviteten i Danmark og EU. Derfor bliver et af de vigtige punkter på dagsordenen for det danske formandskab også at arbejde med Ecodesign-direktivet. Det skal ikke bare begrænse produkternes energiforbrug, men også designe produkterne, så det er lettere at recirkulere ressourcerne.
Message Truncated! !V TRIAL_VAR text På EU-niveau ved vi, at: 3⁄4 af EU's påvirkning af miljøet stammer fra fødevarer og drikkevarer, privat transport og boliger. Langt det meste af produkternes miljøpåvirkning bestemmes i designfasen.
Message Truncated! !V TRIAL_VAR text Hvordan kommer så vi videre? Et væsentligt skridt er Kommissionens 'Køreplan til et ressourceeffektivt Europa'. Det overordnede mål: et lavere træk på klodens ressourcer via mere og bedre genanvendelse. Jeg har valgt et par eksempler – der er mange at vælge imellem: Det første er flere offentlige grønne indkøb. Her spiller blandt andre kommunerne en rigtig stor rolle. Vi skal også have affaldshierarkiet mere tydeligt i spil, så det indgår klart i vores regulering på tværs af sektoren – for eksempel ved regler om produkter eller krav til bygge- og anlægsarbejder.
Message Truncated! !V TRIAL_VAR text Det tredje eksempel, som også flugter med det nye regeringsgrundlag, er ønsket om at skatter og afgifter flyttes fra arbejde til miljø og ressourcer. Det skal understøtte grønne jobs og sikre, at der er betaling for både ressourceforbrug og miljøbelastning.
Message Truncated! !V TRIAL_VAR text Et nyt 7. miljøhandlingsprogram i EU skal konkretisere køreplanen. Under overskriften 'Greening the economy' skal et langsigtet 10-årigt program bidrage til Europas grønne omstilling af økonomien. Det skal bygge videre på ressourceeffektivitets-dagsordenen, indsatsen for biodiversitet, vand, klima samt miljø og sundhed, som var hovedindsatsområderne i det 6. miljøhandlingsprogram. Bæredygtig forvaltning af ressourcer og affald er fortsat et område, der prioriteres højt på europæisk plan.
Message Truncated! !V TRIAL_VAR text Også på den hjemlige bane, er der politisk fokus på ressourcer. Den danske affaldsstrategi 2013-18 bliver en ressourcestrategi. Ressourcestrategien skal være vores nationale plan for, hvad der skal gøres. Den vil blive fulgt af en plan for, hvordan vi forebygger affald i 2014-19, som skal laves for første gang.
Message Truncated! !V TRIAL_VAR text Begge planer skal være klare og prioriterede: Hvad er vigtigst at nå for Danmark? Hvad er realistiske, men samtidig ambitiøse målsætninger? Hvilke midler skal vi have på plads for at nå målene? Det er spørgsmål, som jeg er sikker på, at branchen har nogle bud på. Jeg håber, I vil være med til at finde løsninger på tværs, der kan gavne både miljø, økonomi og konkurrenceevne. Ikke bare fordi det er bedst, men fordi det er den eneste løsning.
Message Truncated! !V TRIAL_VAR text Det allerbedste vil selvfølgelig være, hvis vi kan undgå at producere affald. Men hvordan gør vi det? Her tager jeg udgangspunkt i, hvad den enkelte kan gøre. Som forbrugere kan vi købe kvalitetsvarer, bruge tingene mere og længere og reparere dem i stedet for at smide dem ud. Vi kan også købe brugt, sælge, bytte eller forære vores ting væk. På den måde får de et længere liv, og flere får glæde af dem.
Message Truncated! !V TRIAL_VAR text Med hensyn til madspild burde det være endnu nemmere. Hvis alle forbrugere fulgte det enkle råd: 'Køb ikke mere mad, end du har brug for, og brug det mad, du har købt' – ja, så ville der ikke være så meget madspild i vores affaldssække. Jeg er glad for, at dette budskab er blevet udbredt af mange forskellige aktører i de seneste år. Af både miljømæssige, økonomiske og etiske årsager skal madspildet blive mindre.
Message Truncated! !V TRIAL_VAR text Ressourceeffektivitet i hele produktionskæden for fødevarer skal indgå i EU-arbejdet. Det er allerede nævnt i udkastet til køreplanen for ressourceeffektivitet, og det skal også med i det 7. miljøhandlingsprogram.
Message Truncated! !V TRIAL_VAR text I regeringen lægger vi stor vægt på at få skabt brede samarbejder på tværs af myndigheder, organisationer, virksomheder og private. På affaldsområdet har vi allerede et par gode eksempler, som viser, hvordan partnerskaber kan fremme teknologiudvikling.
Message Truncated! !V TRIAL_VAR text I arbejdet med den miljøteknologiske handlingsplan skal virksomheder og myndigheder sammen skabe de bedste rammer for en fokuseret teknologiudvikling. Myndighederne får samtidig input til en god og bæredygtig regulering.
Message Truncated! !V TRIAL_VAR text Det ene eksempel er et partnerskab, der handler om affald fra neddeling af skrot af biler og elektronik, kaldet shredderaffald. Det deponeres i dag. Men her er der både energi og værdifulde materialer som metal og plast at hente. Et andet eksempel er fosfor i spildevand og slam. Fosfor er en uundværlig plantegødning, som verden kommer til at mangle. Partnerskabet arbejder med at øge fosforudnyttelsen ved at fokusere på udvikling af teknologier og udformning af regler. Målet er, at værdifulde fosforressourcer ikke går tabt.
Message Truncated! !V TRIAL_VAR text Som I kan se i regeringsgrundlaget, ønsker vi også, at grønne afgifter og behandlingskrav skal være med til at sikre, at naturens ressourcer bruges mest skånsomt, samtidig med at økonomien kommer i bedring. Miljøforbedringer og økonomisk vækst er hinandens forudsætninger og ikke fjender.
Message Truncated! !V TRIAL_VAR text Hvad kan vi så gøre helt konkret? Det er der mange gode bud på. De danske afgifter på deponering og forbrænding af affald har virket. De har været en vigtig del af succesen med at få reduceret de deponerede mængder helt ned til 6 procent af de samlede affaldsmængder. Men det kan blive endnu bedre. Den nye afgift på deponering af farligt affald har betydet, at affaldsproducenter og deponeringsanlæg nu gør sig store anstrengelser for at udnytte ressourcerne endnu bedre og reducere spildet. Det er altså et eksempel på, at afgifter kan være med til at stimulere en udvikling der sætter fokus på ressourcerne.
Message Truncated! !V TRIAL_VAR text En anden mulighed er at stille krav til behandlingen af konkrete typer af affald. Men det kan vi kun gøre, når vi har det fulde overblik over de miljømæssige effekter og samtidig kender de samfundsmæssige omkostninger.
Message Truncated! !V TRIAL_VAR question Spørgsmål:\nMener taleren at det - på tidspunktet for talen - er realistisk at stille krav til behandlingen af konkrete typer af affald?
Message Truncated! !V TRIAL_VAR text Et eksempel er forskellige former for genanvendelse af gipsaffald. Miljøstyrelsen er i øjeblikket ved at afslutte de nødvendige livscyklusanalyser og samfundsøkonomiske vurderinger, der skal til, så politikerne får et solidt beslutningsgrundlag. Et andet eksempel er den dagrenovation, som vi brænder i dag. Der er potentiale i at sortere affaldet bedre, så mere af det kan genanvendes. Den organiske del af affaldet kan eksempelvis behandles på biogasanlæg, så energien bliver udnyttet, og plantenæringsstofferne kan udnyttes som gødning på markerne. På den måde kan vi undgå et stort spild af ressourcer og forbedre vores klimaregnskab samtidigt.
Message Truncated! !V TRIAL_VAR question Spørgsmål:\nMener taleren at det er en god ide at sortere dagrenovation bedre end det gøres på tidspunktet for talen?
Message Truncated! !V TRIAL_VAR text Klimaudfordringen er til at tage og føle på. Vi skal lægge vores forbrugs- og produktionsmønstre radikalt om, så vi bruger mindre energi. Og teknologi skal forbedre den måde, energien produceres på.
Message Truncated! !V TRIAL_VAR text Affald bidrager til energiproduktion i dag sammen med bl.a. kul og naturgas, men det kræver nytænkning at omlægge energiproduktionen – også i affaldsbranchen. Det er ikke kun et spørgsmål om, hvor meget affald vi kan brænde. Det kan faktisk være en klimamæssig fordel at genanvende affaldet, også selvom det indeholder biomasse.
Message Truncated! !V TRIAL_VAR text Mange livscyklusvurderinger dokumenterer, at genanvendelse af glas, papir og metaller sparer CO2. Endelig peger undersøgelser på, at plast bliver en større og større del af vores affald.
Message Truncated! !V TRIAL_VAR text For at være åbne for nytænkning, er det vigtigt, at vi sørger for en intelligent tilpasning af forbrændingskapaciteten. Der er ingen, der kan være interesseret i en teknologisk lock-in i form af for mange dyre forbrændingsanlæg. Det vil forhindre innovationen i affaldsbehandlingen, alene fordi anlæggene står der og skal fyldes op med affald.
Message Truncated! !V TRIAL_VAR text Her til slut vil jeg gerne runde to meget vigtige emner: sammenhængen mellem affald og miljø, og affald og sundhed. I Danmark genanvender vi det meste bygge- og anlægsaffald. Men der er to store udfordringer, som er vigtige at gribe: Vi skal gøre mere for at undgå farlige stoffer som PCB i det affald, der genanvendes. Det drejer sig både om miljø og sundhed. Vi skal være bedre til at sørge for, at produkter, som genanvendes, har så høj en kvalitet, at bygherrerne efterspørger dem. Vi skal med andre ord arbejde for at mindske downcycling af bygge- og anlægsaffaldet.
Message Truncated! !V TRIAL_VAR text Nu har jeg været rundt om forskellige vinkler på affaldspolitikken. De vigtigste budskaber fra mig til jer er: Vi skal udnytte ressourcerne – der skal være ressourcer nok til alle på kloden. Vi skal passe på klimaet – genanvendelse af affald er typisk bedre end anden behandling. Vi skal beskytte miljø og sundhed – vi må ikke sprede farlige stoffer, når vi genanvender affaldet. Det vigtigste er altså at forebygge, at der overhovedet opstår affald, og at genanvende så meget som muligt af det affald, der opstår. Lad os i fællesskab bidrage til Danmarks løsninger på både den økonomiske og ressourcemæssige krise med visionen om at stile mod (næsten) fuld ressourceudnyttelse i 2020.
Message Truncated! !V TRIAL_VAR text Tak for invitationen til at komme og tale på denne dejlige og specielle aften.\nSkt. Hans aften er speciel - vi fejrer lyset med bål, sange og samvær. Vi samles på tværs af de ting, der ellers nok kan dele os op til hverdag. Vi synger vort fædrelands sange. Vi lytter til hinanden, taler med hinanden. Glæder os over de unge, som har gjort deres uddannelse færdige - de springer ud. Nogle er færdige med folkeskolen og skal videre efter sommerferien på en ungdomsuddannelse. Andre er blevet studenter eller svende. De har gjort, hvad vi forventer af dem: gjort sig dygtigere, læst, arbejdet med stoffet, fået indsigt og viden, dannet sig som mennesker i samspillet med deres undervisere og med hinanden. De er så klar!
Message Truncated! !V TRIAL_VAR text Hvad er det så for et land, som de nu for alvor begynder at tage medansvar for? Hvad er det for et land, som vi står midt i? Det er et land, som er udfordret. Vi er udfordret. Og det gælder både økonomisk og i vores forståelse af, hvem vi er i forhold til vores omverden - også vores nære naboer.
Message Truncated! !V TRIAL_VAR text Økonomisk står vi i en situation, hvor opbygningen af gæld og kommende mangel på arbejdskraft nok er blevet mindre (på grund af aftalen om højere pensionsalder og afvikling af efterløn). Men vi stifter stadig gæld hver eneste dag. Mange af de unge, som netop har gjort deres uddannelse færdig, vil opleve, at de ikke kan finde et job. Det halter med at skabe jobs. Virksomhederne flytter deres produktion eller finder nye underleverandører i andre lande, hvor de også er dygtige og omkostningerne mindre. Udfordringen er med andre ord: Hvad skal vi leve af?
Message Truncated! !V TRIAL_VAR text Der er mange tekniske svar på spørgsmålet om, hvad vi skal leve af. Men der er også et svar, der ikke handler om teknik. Det handler om mennesker. Om at vi som mennesker skaber forandringer gennem den måde, vi lever på.
Message Truncated! !V TRIAL_VAR text Danmark har været udfordret så mange gange før. Eksempelvis da prisen på korn faldt og smørret havde for dårlig kvalitet. Ingen havde alene råd - eller mælk nok for den sags skyld - til datidens nyeste teknologi: Centrifugen. I stedet for at den rigeste alligevel købte den og gjorde andre til sine underleverandører, fandt de på noget andet. De fandt på andelsbevægelsen. De lavede en forening, hvor hver mand havde sin stemme, og hvor man afregnede efter, hvor meget mælk man leverede. Alle havde lige indflydelse, men det kunne betale sig at levere mere.
Message Truncated! !V TRIAL_VAR text De opfandt ikke centrifugen, men de opfandt en genial måde at organisere sig på, så de virkelig fik gavn af den nye teknologi. Det blev ikke kun til andelsmejerier. Det blev til brugsforeninger og slagterier, minkavl og vindmøllelaug. Det blev til et Danmark præget af bevægelser og foreninger. Nok med stærke formænd og -kvinder, men frem for alt med stærke medlemmer. Fordi det gør en forskel, når man er med til at bestemme.
Message Truncated! !V TRIAL_VAR text I 1882, da andelsmejeriet åbnede, havde vi haft demokrati i knap 30 år. Jeg tror, at grunden til at de fandt på det, var demokratiet. Det var jo sådan set demokrati, når der er gensidig respekt. Når hvert menneske tæller lige meget. Når man må sige, hvad man vil og synes at andre skal have og bruge samme rettighed.
Message Truncated! !V TRIAL_VAR text Det smør, der kom ud af andelsmejeriets centrifuge, var af god kvalitet. Så god kvalitet, at det kunne sælges uden for landet grænser. Og det har vi så i stort og småt levet af siden. Danmark er en lille, åben økonomi, og vi lever af, at andre vil købe vores varer. Og de varer er der mange af - fødevarer i alle afskygninger, vindmøller, spil og film, design og maskiner. Vi er blevet rige af at butikken har åben. Ikke af at den lukker. Hvem kan købe ind i en lukket butik? Danmark skal være et sted, hvor der er værd at komme - og som er værd at rejse ud fra for at få nye erfaringer, indsigter og ideer med hjem.
Message Truncated! !V TRIAL_VAR text Ligesom problemerne i vores moderne verden er grænseoverskridende, så er mulighederne det også. Og grænseoverskridende muligheder får vi mest ud af, hvis vi bruger dem sammen. Jeg ved godt, at det en meget lavtflyvende erfaring, men den er stadig rigtig: Sammen er vi stærke. Og styrken kommer ikke af at være ens, men af at kunne noget forskelligt, så vi kan meget mere sammen, end vi kunne hver for sig.
Message Truncated! !V TRIAL_VAR text Det er jo ingen kunst at sige, hvad man vil på en øde ø. Du kan råbe eder, forbandelser og håne lige så tosset du vil. Hvis ingen hører det, har det ingen konsekvenser. Du er bare alene med dit skrigeri. For at noget bliver en værdi - noget vi synes er vigtigt - så kræver det, at vi er flere - at vi laver et samfund. Du er ikke fri, hvis du er alene. Så er du bare alene. Først når du lever sammen med andre, kan du afprøve, om værdierne er noget, der bliver til virkelighed i hverdagen.
Message Truncated! !V TRIAL_VAR text Det er jo åbenlyst ikke noget ved ytringsfrihed, hvis der ikke er nogen, der lytter. Der er ikke noget ved friheden til at samle sig, hvis der ikke er nogle at samle sig med. Det er i samspillet med andre mennesker - og især i samspillet med dem, der har magten - at frihed kan blive til levende hverdag.
Message Truncated! !V TRIAL_VAR text For en uge siden var jeg også på Bornholm: til Folkemødet i Allinge. Der var taler, debatter, diskussioner, blev stillet spørgsmål og kommenteret. Der blev mumlet i krogene, hvisket ved siderne og grinet og leet. Der var jordbær på tilbud i Brugsen, en kajkant at sidde og spise dem på og mennesker at være sammen med. Det var en stor og god oplevelse - en demokratisk oplevelse: Ytringsfriheden blev brugt, forsamlingsfriheden, fraværet af censur - og den grundlæggende, gensidige respekt var til stede. Det har taget os mange, mange år at opbygge vores demokrati - det tog os over 60 år fra de første mænd fik stemmeret til kvinderne kom med.
Message Truncated! !V TRIAL_VAR text I går var jeg i Benghazi. I Libyens næststørste by, hvor det nationale overgangsråd har sæde - hvor Gadaffi har tabt, og oprørerne vundet. Udenrigsministeren havde sammensat en delegation af repræsentanter for hvert parti. Vi var dernede netop for at tale med de mennesker, som vil tage ansvar for overgangen til et nyt Libyen. Et demokratisk og frit Libyen.
Message Truncated! !V TRIAL_VAR text Vi mødte hvad der svarede til os selv: Medlemmer af parlamentet. Vi stillede dem spørgsmål, og de svarede - åbent og nogle gange søgende og meget oplysende - på spørgsmål om, hvordan det skal være efter Gadaffi, om kvinders stilling og om de indefrosne midler, som de ikke har adgang til. Og de spurgte os: 'Vil I hjælpe os med at hjælpe de kvinder, som systematisk er blevet voldtaget af Gadaffis styrker? Hvad tænkte I, da I hørte om vores revolution?' Da Gadaffi havde tabt, var der ingenting. Intet. Alt har de skullet bygge op selv. Og det er de i gang med.
Message Truncated! !V TRIAL_VAR text Der var en, der spurgte dem, om det kan lade sig gøre: 'Kan Libyen blive frit og demokratisk?' Det var formanden Jalil, der svarede. Han sagde nogenlunde dette her: 'Da der var krig i Jugoslavien, kom Danmark med til EM på afbud. I var undervurderede, og det var jo sådan set ikke meningen, at I skulle med. Jeg heppede på jer. I spillede. Og vandt! Der kan ske uventede og utrolige ting,' sagde han og smilede. Der kan ske uventede og utrolige ting.
Message Truncated! !V TRIAL_VAR text I deres mediecenter holder de blandt andet en Facebook-side med internationale nyheder om Libyen ved lige. Finder de en historie på engelsk, så oversætter de den til arabisk, så langt, langt flere kan få adgang til den. Væggene var fyldt med karikaturtegninger af Gadaffi. 'Vi vidste ikke, at nogen kunne det,' sagde én af dem, der fulgte os rundt. 'Med vores revolution kom karikaturerne også.' Pludselig kunne man ytre sig.
Message Truncated! !V TRIAL_VAR text Jeg spurgte en ung pige, hvad hun lavede. Hun var i gang med at finde ud af, hvilke foreninger, der var dannet rundt omkring. Hun havde ikke vidst, hvad en forening var. For det var jo ikke tilladt - og der var 17 efterretningstjenester til at tjekke, at man ikke lavede foreninger. De er ligesom os. De ønsker sig frihed, demokrati, et sundhedsvæsen, der fungerer.
Message Truncated! !V TRIAL_VAR text Vi har og vi har haft vores kampe i Danmark. Det er deres kamp. Vi kan hjælpe og støtte, men det er deres kamp for det Libyen, som de gerne vil have. Jeg tror, at de vil vinde den, og at de langsomt, men sikkert, vil opbygge et demokrati. I deres land.
Message Truncated! !V TRIAL_VAR text Der er også mange, mange forskelle mellem borgerne i ørkenlandet, hvor der kun vokser noget dér, hvor der bliver vandet – og her, hvor der bliver 'vandet' hele tiden. Men i stedet for at remse forskellene op og bruge dem som byggesten i muren mellem dem og os – så kan vi se på det, som vi er fælles om: Menneskerettigheder fordi vi er mennesker og er født lige og frie.
Message Truncated! !V TRIAL_VAR text 'Menneskerettigheder' – det lyder højstemt og abstrakt, selv for en tale ved Skt. Hans. Men det er hverdag. Det er den gensidige respekt. Friheden til at sige, hvad man mener. Friheden til at være sammen med dem, man vil. Retten til at leve sammen med ens familie.
Message Truncated! !V TRIAL_VAR text Så nok er Danmark udfordret. Men det har vi været før. Og det kan vi løse - hvis vi gør det sammen og med forskellene mellem os som styrken. Og når vi kan samles om bålet, kan vi også samles om de problemer, som vi kan løse i fællesskab. Der er ikke længe til valget, men i aften samles vi uden om de politiske skel for at fejre sommeren, lyset og samværet.
Message Truncated! !V TRIAL_VAR text Kære alle, hvoraf de fleste nok primært er her, fordi de godt kan lide at kigge på et bål og kun sekundært for at høre en ti minutter lang tale fra en person, de ikke ved, hvem er. Jeg kan sige, at jeg heller ikke helt selv ved, hvem jeg er, men at jeg ved, at jeg hedder Anna. Nogle gange hedder jeg også Veronika Katinka. Det er mit alter ego. Det er dér, det bliver lidt forvirrende for mig, men i dag hedder jeg bare Anna, så lad os starte med det. At jeg hedder Anna, og at jeg er meget nervøs, selvom jeg læste retorik på universitetet i to år og derfor burde vide et og andet om at holde en båltale. 
Message Truncated! !V TRIAL_VAR text Fx har jeg lært af gode, gamle Obama, at det er godt lige at kommentere på noget i situationen, så det virker, som om man er til stede i situationen og ikke bare lirer noget af, man har forberedt forud for situationen, så det vil jeg selvfølgelig også gøre: (noget om vejret eller regnen eller lignende). Jeg har ikke de store minder forbundet med sankthansaften, hvilket jo gør mig til en oplagt taler på sankthansaften. Jeg kan faktisk kun huske sankthansaften sidste år, men det er nok fordi, at jeg blev indlagt på den lukkede på sankthansaften sidste år. Jeg havde, for nu at blive i aftenens tema, ukrudt i hovedet, der havde spredt sig så meget, at jeg simpelthen ikke havde lyst til at leve mere.
Message Truncated! !V TRIAL_VAR text En hurtig googlesøgning på 'båltale' lod mig forstå, at det er populært at citere fra Midsommervisen, når man holder båltale, så det vil jeg – som det originale menneske jeg er – selvfølgelig også gøre: 'Hver by har sin heks, og hvert sogn sine trolde' synger man, og det er nok fx mig, man refererer til, tænker jeg. Københavns egen lille heksetrold, en kodyl kombination af messias- og mindreværdskomplekser, en selvfed psykotisk cutter med ondt i mavsen, der efter 10 års kamp mod systemet endelig måtte se sig slået og spærret inde på Bispebjerg Hospital. Så dér lå jeg, på én af årets længste dage, og kiggede rundt i et rum, der bare var hvidt.
Message Truncated! !V TRIAL_VAR text Nogle gange, for adspredelsens skyld, gik jeg ud på mit lille badeværelse for at kigge på det store, sorte hul, der var i loftet, mens jeg sendte en kærlig tanke til den tidligere beboer, der enten havde forsøgt at hænge sig eller havde slået hul i bare frustration, og jeg forstod det egentlig godt. Min go-to-ting, når livet bliver svært, er tragikomik. 
Message Truncated! !V TRIAL_VAR text Det kan fx være, når man midt i valgkampen erfarer, at Rasmus Paludan ligner live-action-udgaven af Karlsson på taget og griner lidt af det. Det kan også fx være, når ens nabo på den lukkede får en guitar ind på den lukkede, men så kun kan spille åbningsriffet fra Sweet Home Alabama, hvilket han så kompenserer for ved til gengæld at spille det konstant og over det hele på den lukkede.
Message Truncated! !V TRIAL_VAR text Det kan man også grine lidt af, indtil man erfarer, at tragedien nogle gange vinder, fordi ens nabo på den lukkede om natten smører sit værelse på den lukkede ind i egen afføring. Jeg går ud fra, at det var i frustration – eller også blev han bare træt af hvidt i hvidt. Og jeg forstod det egentlig godt. Jeg var ikke indlagt ret længe af den simple årsag, at jeg slet ikke var syg nok, men det forunderlige ved at have været indlagt er, at folk så, modsat tidligere, står klar til at hjælpe én. Så det seneste år har jeg fx fået hjælp til at luge ud i mit hoved, godt hjulpet på vej af den antipsykotiske medicin Abilify, der abilifyer mig til at gøre sjove ting, såsom fx at sidde på en stol i mere end ti minutter ad gangen eller at have samtaler med mennesker uden at tænke på, hvordan de mon ville se ud, hvis deres øjne var tomater. 
Message Truncated! !V TRIAL_VAR text Altså på mange måder et kedeligere liv, men et liv jeg, modsat tidligere, gerne vil leve. Da jeg fandt ud af, at jeg skulle holde denne her båltale, og at temaet til arrangementet var ukrudt, var min umiddelbare indskydelse at tale om, at man måske skulle prøve at se på det smukke i ukrudt, her forstået som en virkelig corny metafor for det grimme i ens hoved. 
Message Truncated! !V TRIAL_VAR text Man kan luge og luge, men ukrudtet kommer altid tilbage, og derfor kan man måske lige så godt slutte fred med det, fordi det også, på en måde, er smukt. Lad mig forklare: Mit indre følelsesliv er i vid udstrækning som en flad leverpostejsmad. Jeg er meget sjældent glad, for det meste har jeg det jævnt under middel, så når jeg endelig bliver rigtigt ked af det, får ukrudt i hovedet, tænker grimme tanker, er det en form for forløsning. Jeg føler mig i live, fordi jeg føler noget.
Message Truncated! !V TRIAL_VAR text Alt bliver forkert, men alt bliver smukt, derfra hvor jeg står. Måske fordi jeg føler, at jeg oplever alting for sidste gang. Da jeg præsenterede den tankegang for min kæreste, kiggede han uimponeret på mig og påpegede, at livet lidt er som at have en have, som man er tvunget til at passe og forholde sig til, fordi man af uransagelige årsager ikke kan vælge at bo i lejlighed. Hvis ikke man gør noget aktivt, så gror den til. Ukrudtet slår rødder, og blomsterne dør, og man vil jo ikke have, at blomsterne dør – blomsterne er her en metafor for glæde – for man vil vel være glad, det må være dét, der er målet.
Message Truncated! !V TRIAL_VAR text Jeg kiggede på ham og sagde desperat: 'Men man har jo brug for Triste', med reference til Disneys geniale film 'Inside Out', der i min fortolkning handler om, at det er okay at være ked af det, men som i min kærestes fortolkning handler om, at ingen kan eksistere uden Glæde. Så nu er jeg lidt forvirret. Jeg har i lang tid forsøgt at acceptere og elske Triste, fordi Glæde langt hen ad vejen er en by i Rusland for mig. Jeg ved ikke, hvordan man gør, og det gør det svært at stræbe efter. Og jeg har tænkt, at det var en vigtig kamp at være sådan lidt 'se mig, jeg græder', fordi jeg ikke synes, at der er plads til Triste i dagens Danmark, måske fordi jagten på Glæde er blevet som jagten på det næste Den Store Bagedyst.
Message Truncated! !V TRIAL_VAR text Men måske er det bare mig. Måske er det bare mig, der synes, at vi mangler et sprog for den sorg, det er, når nogen dør eller gerne vil dø, eller den sorg det er, når nogen mister deres ungdom eller hele liv til en forkert krop, eller den sorg det er, når alt bare er forkert hele tiden.
Message Truncated! !V TRIAL_VAR text Noget tyder dog på, at det ikke bare er mig. I hvert fald har hver femte i den arbejdsdygtige alder psykiske problemer, og det provokerer mig, at et på mange måder kollektivt problem, der ifølge OECD årligt koster Danmark 110 milliarder kroner, skal løses individuelt ved, at individet bare begynder at tage noget medicin eller at gå til psykolog, så individet kan komme tilbage på arbejde igen, så vi kan holde det samfund i gang, der jo godt kunne tænkes at være en del af problemet.
Message Truncated! !V TRIAL_VAR text Jeg tænker tit, at det er svært at være menneske, og at man måske – på samfundsplan – burde tale lidt mere om, at det er svært at være menneske, så det måske ville blive lidt mindre ensomt at være et svært menneske, men fordi jeg er en løsningsorienteret pleaser, og fordi jeg fik nok af andre folks gode råd, besluttede jeg mig i forbindelse med denne tale for at løse alle mine problemer individuelt, og én gang for alle, ved at google noget i retningen af: 'Hvordan fixer man alle sine problemer'. Jeg endte hos Psykiatrifonden, hvis formand påpegede, at det: 'handler om at finde værdi i det, man har'. 
Message Truncated! !V TRIAL_VAR text 'Nå', tænkte jeg, 'var det bare det', tænkte jeg, før jeg lige bagefter tænkte, at det jo stemte meget godt overens med mit forsøg på at finde værdien i Triste, og så havde jeg det godt med mig selv, fordi jeg ligesom havde knækket koden, indtil jeg kom til at tænke på, at hvis man nu fx har mistet sine nøgler et sted på Nørrebrogade, så vil man nok hellere lede efter de nøgler end at finde værdi i, at man stadig har et æble nede i sin skoletaske, som man selvfølgelig sagtens kunne dele med én af sine nærmeste og så bare være sådan lidt 'fuck de dér nøgler, nu spiser vi to bare æble og hygger os'.
Message Truncated! !V TRIAL_VAR text Men et eller andet sted dybt dernede i selvhadet, der føler man, at man fortjener at kunne komme hjem igen. Måske føler man, at også man fortjener Glæde. At også man fortjener den sol, der skinner på én, at også man fortjener de fødder, man kysser om morgenen, at også man fortjener grillparties og vild natur. Men når nu man bare er en lille heksetrold, er det selvfølgelig lidt demotiverende at næste linje i Midsommervisen går: 'Dem vil vi fra livet med glædesblus holde', og her på sankthansaften kan man jo så tænke lidt over, om alting var lettere i gamle dage, hvor man simpelthen bare satte ild til lortet. Til samfundets ukrudt, heksene, de anderledes, dem, der ville være mere, end deres køn berettigede til, eller dem, der ikke var glade og normale nok. Puf, og så gik samfundets dårlige samvittighed op i røg.
Message Truncated! !V TRIAL_VAR text Guderne skal da vide, at jeg nogle gange har lyst til at gøre det samme med mig selv og mit ukrudt i hovedet, bare lige finde sådan en stor, fed ukrudtsbrænder, og så bare gå amokkacino ud over det hele. Men det finurlige er jo, at ukrudtet altid finder sin vej igen, ligesom blomsten også finder sin vej igen. For man skal pleje og passe de blomster, man har fået tildelt, men samtidig kan man jo bruge hele sit liv på at luge al ukrudt i den have, der er life, i forsøget på at få den fin og ligusteragtig, eller også kan man embrace, at der altid vil være lidt tilbage og så prøve på at insistere på det smukke i dét. At insistere på, at Triste og Glæde ikke er hinandens modsætninger, men hinandens forudsætninger. Det har jeg i hvert fald tænkt mig, næste gang jeg bliver deprimeret.
Message Truncated! !V TRIAL_VAR text Slutteligt vil jeg gerne sige, at det sgu trods alt er at foretrække at ligge i et hvidt rum på den lukkede og lytte til indledningen af Sweet Home Alabama, end det er at ligge på toppen af en stor stak kvas og vente på, at ilden tager fat. Bispebjerg er bedre end Bloksbjerg, det er dejligt at bo i et samfund, hvor man hjælper folk i stedet for at brænde dem, og selvom hver by har sin heks og hvert sogn sine trolde, som vi fra livet med glædesblus vil holde, så er jeg her altså endnu, og det er jeg oprigtigt taknemmelig for. Tak.
Message Truncated! !V TRIAL_VAR text Kære smukke studenter, kære forældre og kære lærere\nSikke mange flotte hvide huer. Hvor er I et smukt syn. Det er kun tre år siden, I stod her i denne hvide bygning for første gang med folkeskolen i rygsækken og sommerfugle i maven, for nu startede et nyt kapitel. Der er sket meget på de tre år, og I tænker formentlig, at tiden er fløjet afsted. Nu står I her efter intens eksamenslæsning.
Message Truncated! !V TRIAL_VAR text Utroligt stolt, meget lettet og lidt træt. Sådan tænker jeg, at I har det lige nu. Stolt af at have gennemført. Lettet over at eksamensræset er overstået for denne gang. Og lidt træt på grund af den megen eksamenslæsning med alt for korte nætter og muligvis også lidt for meget fest de seneste dage.
Message Truncated! !V TRIAL_VAR text Og I har god grund til at være stolte, for det er en vigtig milepæl i jeres liv, som I nu har rundet. Jeg husker, at jeg var lykkelig, da jeg blev student. Jeg havde en oplevelse af, at hele verden lå foran mig. Og ved I hvad? Hele verden ligger også foran jer. Grib livet. Det skal nok gå godt. For der er behov for jer.
Message Truncated! !V TRIAL_VAR text Vi ser i dag en politisk polarisering i bl.a. USA og Frankrig, og vi mærker den også herhjemme. Verden bliver fremstillet sort-hvid. Det bekymrer mig. For svaret på samfundets problemer er lige præcis ikke sort og hvidt. Det er nuancer og balancer. Og det ved I mere end nogen andre. Vær på vagt, når nogen serverer enkle løsninger på komplekse ting. For sådan fungerer verden ikke.
Message Truncated! !V TRIAL_VAR text Verden bliver ikke bedre af at fjerne jøder og kommunister, som Hitler ville. Verden bliver ikke bedre af at slå dem ihjel, som ikke har samme Gud som én selv, som Islamisk Stat vil det. Og verden bliver heller ikke et bedre sted af at forbyde Islam, som Rasmus Paludan vil det. Der er altid flere nuancer til det, øjet lige ser.
Message Truncated! !V TRIAL_VAR text Makrel, som var præsident for rockerbanden Bullshit tilbage i 80’erne – Bullshit var den rockerbande, der blev udraderet af Hells Angels – han skrev digte og syede tøj til sin kæreste. En ung mand, der ligesom mange andre af Bullshits medlemmer, var blevet svigtet som børn af de voksne omkring dem.
Message Truncated! !V TRIAL_VAR text Når man ser nærmere på en problematik, så viser der sig oftest flere facetter. Jeg vil på ingen måde forsvare rockerbander og den kriminalitet, de begår. Jeg siger blot, at der kan være flere sider af en sag. Og der kan være grunde til, at ting opstår. Det gør dem ikke nødvendigvis mere rigtige, men det er vigtigt at prøve at forstå.
Message Truncated! !V TRIAL_VAR text Vi har derfor behov for unge mennesker som jer: unge mennesker med helhedssyn, der kan se nuancerne. Helhedssyn rimer på dannelse, og netop dannelse er det, som I har fået med herfra. På gymnasiet har I fået masser af viden. Udover at have fået styr på sinus og cosinus, Marx og Oehlenschläger, så har I her fået udvidet jeres mentale horisont. I har lært at perspektivere, at være kritisk overfor kilderne, at læse det med småt. Det er gode kompetencer at have med i rygsækken – den rygsæk, I bærer med jer videre i livet og i jeres videre uddannelse og job.
Message Truncated! !V TRIAL_VAR text De udfordringer, som vi står overfor i dag – og som jeg ved, at også I er optaget af som fx klimaet – det kan virke stort og overvældende. Og det er fristende at spørge, hvad kan jeg egentlig gøre ved det?
Message Truncated! !V TRIAL_VAR text Men I kan gøre noget. I kan – der, hvor I er, og der, hvor I færdes - byde ind med jeres viden, jeres nuancerede og balancerede synspunkt. Det skal vi alle gøre. Det er sådan, at vi får et demokrati til at leve. Det er sådan, at vi får virksomheder og arbejdspladser til at udvikle sig og leve.
Message Truncated! !V TRIAL_VAR text Kulturel og politisk forandring sker ikke hen over natten. Det er altid to skridt frem og ét tilbage. Men det tog i 1955 kun én Rosa Parks, der ikke ville rejse sig for en hvid person i bussen i USA, til at skabe en kulturel forandring. Det tog en kun 15-årig svensk pige, Gretha Thunberg, at starte en hel bevægelse blandt unge, der kæmper for et bedre klima. Sidstnævnte har i øvrigt Aspergers og er nu nomineret til Nobels Fredspris.
Message Truncated! !V TRIAL_VAR text Alt dette for at sige, at du kan godt få noget ud af at stå op for det, du tror på. I som generation kan særligt gøre en forskel. Og det skal I – det må I love mig. For de nye tendenser, de nye måder at gøre ting på, de kommer nemlig oftest fra de unge generationer. Og det er lige nu jer.
Message Truncated! !V TRIAL_VAR text Vi kan lige så godt se det i øjnene: Jeg og jeres forældre – vi har erfaring, og det er godt, og I skal naturligvis altid lytte til os, men lad os være ærlige, vi har ikke jeres friske syn på tingene og jeres kreativitet og energi. Brug den. Vi – samfundet – har behov for jer. Mere end nogensinde faktisk. Masser af virksomheder står på tæerne for at få fingre i jer. Og det kan jeg godt forstå, for I har meget at byde på.
Message Truncated! !V TRIAL_VAR text I er født midt i den digitale guldalder, I taler emoji og taler i forkortelser som LOL og ILU. I er de digitalt indfødte – ikke 'wannabes' som os andre. Med it-teknologien er der kommet mange muligheder til – med Skype, FaceTime, mails og Google står vi anderledes globalt i dag. Og de muligheder er I særligt gode til at gribe.
Message Truncated! !V TRIAL_VAR text I tænker ud af boksen og kommer med kreative løsninger. Jeg ser det hele tiden, når jeg er ude at besøge skoler og uddannelsesinstitutioner. I er gode til at tænke i løsninger. Det er så godt, bliv ved med det.
Message Truncated! !V TRIAL_VAR text Direktøren for Ernst og Young, Mark Weinberg, sagde på en konference sidste år om fremtidens arbejdsmarked: 'We hire for the mindset, not the skill set'. Og I har det rette mindset, og I er toptunet digitalt.
Message Truncated! !V TRIAL_VAR text Med IT-mulighederne kommer også nogle udfordringer. Vi har aldrig tidligere haft så mange unge med angst, lavt selvværd og stress. Det siger mere noget om vores samfund, end det siger noget om jer. Det kræver, at vi skal have sjælen med, når vi navigerer i det.
Message Truncated! !V TRIAL_VAR text Da jeg var ung – og da jeres forældre var unge – der levede vi et stille liv i forhold til jer. Vi levede et liv med først én og senere to tv-kanaler – ja det var vildt, da TV2 kom til. Vi havde ingen Facebook, ingen Instagram, ingen internet, ingen mobiler – bare en fastnettelefon. Når jeg tænker over det, så var det ufatteligt, at vi kunne leve...
Message Truncated! !V TRIAL_VAR text Nå, men min pointe er, at vi var ikke på, og vi var ikke til rådighed, som I er. At være ung i dag er næsten som en daglig casting til livets realityshow. I skal være top-omstillingsparate for at kunne klare jer i studier, job og karriere – og udstillingsparate for at kunne klare jer på sociale medier. Det er hårdt.
Message Truncated! !V TRIAL_VAR question Spørgsmål:\nMener taleren at det ubetinget var sværere at være ung for forældregenerationen end for de unge i dag?
Message Truncated! !V TRIAL_VAR text Med YouTube er du hele tiden tæt på verdensstjernerne, musikere som Rihana, youtubere som PewDiePie og influencere som Olivia Culpo. Du kommer hurtigt til at måle dig med dem. Man glemmer, at det kun er en lille promille af jordens befolkning, der kan synge så flot, være så dygtig eller være så smuk.
Message Truncated! !V TRIAL_VAR text De mange digitale platforme stiller krav om, at man er til stede – på den fede måde, vel at mærke. Derfor er der også flere end nogensinde, der lider af FOMO. Fear Of Missing Out.
Message Truncated! !V TRIAL_VAR text I skal vælge at være til stede de steder, der siger jer noget. Der, hvor I har interesse og får noget ud af det. I skal være dem, I er. Som I er. For I er gode nok. Fri os fra FOMO. Go SLOMO i stedet. Livet er ikke et racerløb. Jeg havde selv lidt travlt som ung. Det kan jeg se nu. Jeg gik målrettet efter en snor. Lidt pauser ville havde været sundt for mig.
Message Truncated! !V TRIAL_VAR text Det gode er, at I med stor sandsynlighed bliver 100 år, så I har endnu bedre tid, end jeg har til at stoppe op og reflektere... tid til at opleve. Jeg har sagt det før, og jeg siger det gerne igen: Livet handler heller ikke om at få de allerhøjeste karakterer. Det handler om at få karakter som menneske.
Message Truncated! !V TRIAL_VAR text Jeg håber, at I vil dyrke nysgerrigheden og leve livet – velvidende at man kan begå fejl. Vi skal ikke have en nul-fejlkultur. Så vil jeg meget hellere have en fejlkultur, for man lærer nemlig af sine fejl, hvis man altså reflekterer over sine valg, og det, man møder i livet.
Message Truncated! !V TRIAL_VAR text Og det er mit budskab til jer. Gør jer altid umage – gør det bedste, I kan, for så kan I ikke gøre det bedre. Hvil i, at I er gode nok – faktisk helt perfekte – som I er. Vi har aldrig haft så veluddannet en generation som jeres. I er kreative og kaster jer ud i iværksætteri. Fordi I kan. Så venner: Rank ryggen og tro på jer selv.
